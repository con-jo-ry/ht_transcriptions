<TEI xmlns="http://www.tei-c.org/ns/1.0">

<teiHeader xmlns="http://www.tei-c.org/ns/1.0">
    <fileDesc>
        <titleStmt>
            <title>Provisional edition</title>
            <title type="alt">The Hevajratantra, with special reference to Kamalanātha Ratnāvalī, edited by Ryan Conlon</title>
            <editor>Ryan Conlon</editor>
        </titleStmt>
        <publicationStmt>
            <date calendar="Gregorian">2022</date>
            <publisher></publisher>
            <pubPlace>Universität</pubPlace>
        </publicationStmt>
        <sourceDesc>

            <msDesc xml:lang="en">
                <msIdentifier>
                    <idno type="siglum">Ed<sup>C</sup></idno>
                </msIdentifier>

                <msContents>
                    <summary>This is a provisionary critical edition of the text, currently still under active revision, based on five manuscript witnesses and two printed sources.</summary>

                    <msItem n="1" defective="false">

                        <textLang mainLang="sa-Latn" >Sanskrit in IAST transliteration.</textLang>

                    </msItem>
                </msContents>

                <physDesc>
                    <objectDesc form="xml">
                        <supportDesc material="digital">
                            <extent> 
                            </extent>
                        </supportDesc>
                    </objectDesc>
                </physDesc>

                <history>
                    <origin>
                        <origDate calendar="Gregorian" when="2020">2020 CE</origDate>
                        <origPlace>Germany</origPlace>
                    </origin>
                </history>

            </msDesc>
        </sourceDesc>
    </fileDesc>

    <revisionDesc>
        <change when="2022-10-12">
            <persName>Ryan Conlon</persName>
        </change>
    </revisionDesc>

</teiHeader>

<text xml:lang="sa-Latn">
   <body>

<div n="1" type="kalpa">
<div n="1" type="paṭala">

<p xml:id="HT1.1.0">
</p>

<p xml:id="HT1.1.1">
	evaṃ mayā śrutam | ekasmin samaye bhagavān sarvatathāgatakāyavākcittahṛdayavajrayoṣidbhageṣu vijahāra || 1 ||
</p>

<p xml:id="HT1.1.2">
	tatra bhagavān āha sarvatathāgatakāyavākcittahṛdayaṃ bhaṭṭārakaṃ guhyātiguhyataram | aho vajragarbha sādhu sādhu mahākṛpa mahābodhisattva vajrasattvasya mahāsattvasya mahāsamayasattvasya hṛdayaṃ hevajrākhyaṃ śṛṇu || 2 ||
</p>

<lg xml:id="HT1.1.3">
	<l>vajragarbha uvāca—</l>
	<l>vajrasattvo bhavet kasmān mahāsattvo bhavet katham |</l>
	<l>samayasattvo bhavet kena kathayatu bhagavān mayi || 3 ||</l>
</lg>

<lg xml:id="HT1.1.4">
	<l>bhagavān āha—</l>
	<l>abhedyaṃ vajram ity uktam sattvaṃ tribhavasyaikatā |</l>
	<l>anayā prajñayā yuktyā vajrasattva iti smṛtaḥ || 4 ||</l>
</lg>

<lg xml:id="HT1.1.5">
	<l>mahājñānarasaiḥ pūrṇo mahāsattveti nigadyate |</l>
	<l>nityaṃ samayapravṛttatvāt samayasattvo 'bhidhīyate || 5 ||</l>
</lg>

<lg xml:id="HT1.1.5a">
</lg>

<lg xml:id="HT1.1.6">
	<l>vajragarbha uvāca—</l>
	<l>hevajraṃ tu bhavet kena īdṛśaṃ nāmasaṃgraham |</l>
	<l>hekāreṇa kim ākhyātaṃ vajreṇāpi tathā kimu || 6 ||</l>
</lg>

<lg xml:id="HT1.1.7">
	<l>bhagavān āha—</l>
	<l>hekāreṇa mahākaruṇā vajraṃ prajñā ca bhaṇyate |</l>
	<l>prajñopāyātmakaṃ tantraṃ tan me nigaditaṃ śṛṇu || 7 ||</l>
</lg>

<lg xml:id="HT1.1.8">
	<l>dṛṣṭyākrṣṭimahācchomaṃ sāmarthyaṃ bahuvidhaṃ viduḥ |</l>
	<l>stambhanoccāṭanaṃ caiva sainyastambhābhicārukam || 8 ||</l>
</lg>

<lg xml:id="HT1.1.9">
	<l>yoginīnāṃ yathānyāyam utpattisthitikāraṇam |</l>
	<l>sāmarthyaṃ jñānavijñānaṃ devatānāṃ yathodayam || 9 ||</l>
</lg>

<lg xml:id="HT1.1.10">
	<l>prathamaṃ tāvad bhaved ekaṃ herukotpattikāraṇam |</l>
	<l>bhāvenaiva vimucyante vajragarbha mahākṛpa || 10 ||</l>
</lg>

<lg xml:id="HT1.1.11">
	<l>badhyante bhāvabandhena mucyante tatparijñayā |</l>
	<l>bhāvaṃ bhāvyaṃ bhavet prājña abhāvaṃ ca parijñayā |</l>
	<l>tadvad dherukaṃ bhāvyam abhāvaṃ ca parijñayā || 11 ||</l>
</lg>

<lg xml:id="HT1.1.12">
	<l>dehasthaṃ mahājñānaṃ sarvasaṃkalpavarjitam |</l>
	<l>vyāpakaḥ sarvavastūnāṃ dehastho 'pi na dehajaḥ || 12 ||</l>
</lg>

<lg xml:id="HT1.1.13">
	<l>vajragarbha uvāca—he bhagavan | vajradehe katamā nāḍyaḥ |</l>
	<l>bhagavān āha—dvātriṃśan nāḍyaḥ | dvātriṃśad bodhicittāvahā mahāsukhasthāne sravantyaḥ | tāsāṃ madhye trīṇi nāḍyaḥ pradhānāḥ lalanā rasanāvadhūtī ceti || 13 ||</l>
</lg>

<lg xml:id="HT1.1.14">
	<l>lalanā prajñāsvabhāvena rasanopāyena saṃsthitā |</l>
	<l>avadhūtī madhyadeśe tu grāhyagrāhakavarjitā || 14 ||</l>
</lg>

<lg xml:id="HT1.1.15">
	<l>akṣobhyāvahā lalanā rasanā raktavāhā tathā |</l>
	<l>prajñācandrāvahākhyātāvadhūtī sā prakīrtitā || 15 ||</l>
</lg>

<lg xml:id="HT1.1.16">
	<l>abhedyā sūkṣmarūpā ca divyā vāmā tu vāmanī |</l>
	<l>kūrmajā bhāvakī sekā doṣā viṣṭā ca mātarā || 16 ||</l>
</lg>

<lg xml:id="HT1.1.17">
	<l>sarvarī śītadā coṣmā lalanāvadhūtī rasanā |</l>
	<l>pravaṇā kṛṣṇavarṇā ca sāmānyā hetudāyikā || 17 ||</l>
</lg>

<lg xml:id="HT1.1.18">
	<l>viyogā premaṇī siddhā pāvakī sumanās tathā |</l>
	<l>tṛvṛttā kāminī gehā caṇḍikā māradārikā || 18 ||</l>
</lg>
     
<p xml:id="HT1.1.19">
	vajragarbha uvāca—etā dvātriṃśan nāḍyo bhagavan kīdṛśāḥ || 19 ||
</p>

<lg xml:id="HT1.1.20">
	<l>bhagavān āha—</l>
	<l>tribhavapariṇatāḥ sarvā grāhyagrāhakavarjitāḥ |</l>
	<l>athavā sarvopāyena bhāvalakṣaṇakalpitāḥ || 20 ||</l>
</lg>

<p xml:id="HT1.1.21">
	saṃvarabhedaś ca kathyate | ālikāli prajñopāya | dharmasambhoganirmāṇa kāyavākcittam || 21 ||
</p>

<lg xml:id="HT1.1.22">
	<l>evaṃ mayā | ekāreṇa locanādevī vaṃkāreṇa māmakī smṛtā |</l>
	<l>makāreṇa pāṇḍarādevī yākāreṇa tāriṇī smṛtā || 22 ||</l>
</lg>
     
<p xml:id="HT1.1.23">
	nirmāṇacakre padmaṃ catuḥṣaṭidalaṃ | dharmacakre aṣṭadalam | sambhogacakre ṣoḍaśadalam | mahāsukhacakre dvātriṃśaddalaṃ | cakrasaṃkhyākrameṇa vyavasthāpanam || 23 ||
</p>

<p xml:id="HT1.1.24">
	catvāraḥ kṣaṇāḥ | vicitra vipāka vimarda vilakṣaṇa || 24 ||
</p>

<p xml:id="HT1.1.25">
	
</p>

<p xml:id="HT1.1.26">
	caturāryasatyāni | duḥkha samudaya nirodha mārga || 26 ||
</p>

<p xml:id="HT1.1.27">
	catvāni tattvāni | ātmatattvaṃ mantratattvaṃ devatātattvaṃ jñānatattvaṃ ceti || 27 ||
</p>

<p xml:id="HT1.1.28">
	catvāra ānandāḥ | ānandaḥ paramānando viramānandaḥ sahajānandaś ceti || 28 ||
</p>

<p xml:id="HT1.1.29">
	catvāro nikāyāḥ | sthāvarī sarvāstivādaḥ saṃvidī mahāsaṅghī ceti || 29 ||
</p>

<p xml:id="HT1.1.30">
	candrasūrya ālikāli | ṣoḍaśasaṃkrāntiś catuḥṣaṣṭidaṇḍo dvātriṃśannāḍī catvāraḥ praharāḥ | evaṃ sarve catvāraḥ || 30 ||
</p>

<lg xml:id="HT1.1.31">
	<l>caṇḍālī jvalitā nābhau dahati pañcatathāgatān |</l>
	<l>dahati locanādīnāṃ dagdhe haṃ sravate śaśī || 31 ||</l>
</lg>

<p xml:id="HT1.1.col">
	vajrakulapaṭalaḥ prathamaḥ ||
</p>
</div> <!--End of paṭala 1.1-->

<div n="2" type="paṭala">
<p xml:id="HT1.2.1">
	mantrapaṭalaṃ vyākhyāsyāmaḥ |
	
	sārvabhautikabalimantraḥ—oṁ akāro mukhaṃ sarvadharmāṇām ādyanutpannatvāt | oṁ āḥ hūṁ phaṭ svāhā || 1 ||
</p>

<p xml:id="HT1.2.2">
	tathāgatānāṃ bījam—buṁ āṃ jrīṃ khaṃ hūṃ || 2 ||
</p>

<p xml:id="HT1.2.3">
	oṁ deva picuvajra hūṁ hūṁ hūṁ phaṭ svāhā—hevajrasya hṛdayam || 3 ||
</p>

<p xml:id="HT1.2.4">
	sarve mantrapadā oṃkārādisvāhāntahūṁphaṭkāravidarbhitāḥ || 4 ||
</p>

<p xml:id="HT1.2.5">
	oṁ a ka ca ṭa ta pa ya śa svāhā—purakṣobhamantraḥ || 5 ||
</p>

<p xml:id="HT1.2.6">
	yoginīnāṃ bījaṃ—a ā i ī u ū ṛ ṝ ḷ ḹ e ai o au aṃ || 6 ||
</p>

<p xml:id="HT1.2.7">
	dvibhujasya—oṁ trailokyākṣepa hūṁ hūṁ hūṁ phaṭ svāhā || 7 ||
</p>

<p xml:id="HT1.2.8">
	caturbhujasya—oṁ jvalajvala bhyo hūṁ hūṁ hūṁ phaṭ svāhā || 8 ||
</p>

<p xml:id="HT1.2.9">
	ṣaḍbhujasya—oṃ kiṭikiṭivajra hūṁ hūṁ hūṁ phaṭ svāhā || 9 ||
</p>

<p xml:id="HT1.2.10">
	adhiṣṭhānamantraḥ—oṁ āḥ hūṁ || 10 ||
</p>

<p xml:id="HT1.2.11">
	bhūmiśodhanamantraḥ—oṁ rakṣa rakṣa hūṁ hūṁ hūṁ phaṭ svāhā || 11 ||
</p>

<p xml:id="HT1.2.12">
	oṁ hūṁ svāhā—stambanam || 12 ||
</p>

<p xml:id="HT1.2.13">
	oṁ aṁ svāhā—vaśyam || 13 ||
</p>

<p xml:id="HT1.2.14">
	oṁ khaṁ svāhā—uccāṭanam || 14 ||
</p>

<p xml:id="HT1.2.15">
	oṁ jrīṁ svāhā—dveṣam || 15 ||
</p>

<p xml:id="HT1.2.16">
	oṁ buṁ svāhā—abhicārukam || 16 ||
</p>

<p xml:id="HT1.2.17">
	oṁ hūṁ svāhā—ākarṣaṇam || 17 ||
</p>

<p xml:id="HT1.2.18">
	oṁ ghuḥ svāhā—māraṇam || 18 ||
</p>

<p xml:id="HT1.2.19">
	kurukullāyāḥ—oṁ kurukulle hrīḥ svāhā || 19 ||
</p>

<p xml:id="HT1.2.20">
	āḥphuḥkāreṇānantapratikṛtiṃ kṛtvā pañcāmṛtena snāpayet | kṛṣṇapuṣpeṇābhyarcayet | nāgadamanakarasena lepayet | hastimadena śiro lepayet | śarāvadvayena saṃpuṭīkṛtya sthāpayet | kṛṣṇagokṣīreṇa pūrayet | kṛṣṇakumārīkartitasūtreṇa veṣṭayet | vāyavyāṃ diśi puṣkariṇīṃ kṛtvā tam anantaṃ sthāpayet | tasyās taṭe maṇḍalaṃ vartayet | kṛṣṇarajaḥ śmaśānāṅgāreṇa sitarajo narāsthicūrṇena pītarajo haritālakena raktarajaḥ śmaśāneṣṭakena haritarajo narāsthicūrṇacauryapatrābhyāṃ nīlarajo narāsthicūrṇaśmaśānāṅgārābhyām | rajobhir ebhir maṇḍalaṃ vartayitvā śmaśānasūtreṇa saṃsūtrya trayahastaṃ tanmadhye 'nantākrāntaṃ hevajraṃ likhet | aṣṭāsyaṃ catuścaraṇaṃ bhujaṣoḍaśabhūṣitaṃ caturviṃśatinetrāḍhyam | paścād ācārya ādhmātmakrūracetasā mantraṃ japed vijane deśe | oṁ ghuru ghuru ghuḍu ghuḍu ghaḍa ghaḍa masa masa ghaṭa ghaṭa ghoṭaya ghoṭaya anantakṣobhakarāya nāgādhipataye he he ru ru ka saptapātālagatān nāgān ākarṣaya varṣaya garjaya tarjaya phuḥ phuḥ phuḥ phuḥ phuḥ phuḥ phuḥ phuḥ hūṁ hūṁ hūṁ phaṭ svāhā | yadi na varṣanti tadaitan mantraṃ viparītaṃ japet | varṣanti | yadi na varṣanti tadā mūrdhā sphuṭati arjakasyeva mañjarī | iti varṣāpaṇavidhiḥ || 20 ||
</p>

<p xml:id="HT1.2.21">
	meghānāṃ sphāṭanaṃ vakṣye | śmaśānakarpaṭa upaviśya mantraṃ japan sphāṭayet | oṁ āryaśmaśānapriyāya hūṁ hūṁ hūṁ phaṭ svāhā | meghasphāṭanavidhiḥ || 21 ||
</p>

<p xml:id="HT1.2.22">
	parasainyavināśāya khaṭikāsādhanaṃ vakṣye | khaṭikāṃ piṣṭvā pañcāmṛtena kuṭhāracchinnayā sārdhaṃ vaṭikāṃ kārayet | mantraṃ oṃ vajrakartari hevajrāya hūṁ hūṁ hūṁ phaṭ siddhyarthaṃ koṭiṃ japet | pūrvasevā lakṣaṃ japet | tāṃ sādhya kamaṇḍalugrīvāṃ veṣṭayet | veṣṭayitvā bhañjayet | sarve śatravaḥ śirohīnā bhavanti | vajrakartarividhiḥ || 22 ||
</p>

<p xml:id="HT1.2.23">
	devān sphāṭayitukāmena tilakaṃ sādhanīyam | brahmabījaṃ puṣyasādhitaṃ kuṭhārachinnāmiśritaṃ sūryagrāse akṣobhyena pīṣayet | piṣṭvā paraśuṃ saṃskaret | taṃ pādenākramya mantraṃ japet—oṁ vajrakuṭhāra pāṭaya pāṭaya hūṁ hūṁ hūṁ phaṭ svāhā | koṭiṃ japya tilakaṃ vandayet | yam avalagati sa sphuṭati | devatāsphāṭanavidhiḥ || 23 ||
</p>

<p xml:id="HT1.2.24">
	tāpajvaraṃ kartukāmenārkadale viṣarājikācitrakarasena śatror nāma likhet | tuṣāgnau nikṣipet | mantram ayutaṃ japet | oṁ hevajra jvara jvara śatrūn bhrūṁ hūṁ hūṁ hūṁ phaṭ svāhā | ayutajāpena sidhyati || 24 ||
</p>

<p xml:id="HT1.2.25">
	madyam udgiritukāmena sādhyasya nābhau maṃkāraṃ bhāvayet | maṃkāraniṣpannaṃ madyodaraṃ vibhāvayet | vāntiṃ kurvan dṛṣyate | madyam udgirati || 25 ||
</p>

<p xml:id="HT1.2.26">
	pramadāṃ vaśīkartukāmenāśokāṣṭamyām aśokatalaṃ gatvā raktavastraṃ paridhāya madanaphalaṃ bhakṣayet | kāmācikārasena tilakaṃ vandya mantraṃ japet | oṁ amukī me hrīḥ vaśībhavatu svāhā | ayutenāgacchati || 26 ||
</p>

<p xml:id="HT1.2.27">
	candrasūryau vaśīkartukāmena śālipiṣṭakamayaṃ candrārkaṃ kṛtvā vajrodake nikṣipet | mantraṃ japet—oṁ candrārka mā cala mā cala tiṣṭha tiṣṭha hevajrāya hūṁ hūṁ hūṁ phaṭ svāhā | saptakoṭiṃ japet | tiṣṭhataś candrasūryau | rātriṃdivāviśeṣakaṃ bhavati | iti candrasūryayor vidhāraṇavidhiḥ || 27 ||
</p>

<p xml:id="HT1.2.28">
	oṃ nagrā nagrā | ity anena mantreṇa vikālavelāyāṃ kumāryā arthasādhanārthaṃ cakṣuṣy aṣṭottaraśatenābhimantrya puṣpādinā pañcopacāreṇa saṃpūjya nimantrayet | caturdaśyām aṣṭamyāṃ vā prabhātakāle kalaśādikaṃ saṃsthāpya tailam alaktakarasaṃ cānenaiva mantreṇāṣṭottaraśatavāram abhimantrayet | paścād abhimantritālaktakarasena mantriṇo vṛddhāṅgusṭhaṃ mrakṣayitvā tailenāpi snāpya kumāryāṃ darśayet—vada kena mama dravyam apahṛtam iti | tatra sā kathayati—amukeneti | vajrajyotiṣaḥ || 28 ||
</p>

<p xml:id="HT1.2.29">
	veḍuyā veḍuyā ity ukte hastī palāyate || 29 ||
</p>

<p xml:id="HT1.2.30">
	mammā mammā ity ukte vyāgraḥ palāyate || 30 ||
</p>

<p xml:id="HT1.2.31">
	teliyā teliyā ity ukte gaṇḍā palāyate || 31 ||
</p>

<p xml:id="HT1.2.32">
	ili mili phuḥ phuḥ ity ukte sarpaḥ palāyate || 32 ||
</p>

<p xml:id="HT1.2.33">
	dhanapālavaineyahastena hastaṃ darśayet | svā palāyate || 33 ||
</p>

<lg xml:id="HT1.2.34">
	<l>vajrā gaurī ca vārī ca vajraḍākinī nairātmikā |</l>
	<l>bhūcarī khecarī yogāt stambhanādīn kared vratī || 34 ||</l>
</lg>

<p xml:id="HT1.2.col">
	mantrapaṭalo dvitīyaḥ |
</p>
</div> <!--End of paṭala 1.2-->

<div n="3" type="paṭala">
<lg xml:id="HT1.3.1">
	<l>atha devatāpaṭalaṃ vyākhyāsyāmaḥ—</l>
	<l>prathamaṃ bhāvayen maitrīṃ dvitīye karuṇāṃ vibhāvayet |</l>
	<l>tṛtīye bhāvayen muditām upekṣāṃ sarvaśeṣataḥ || 1 ||</l>
</lg>

<lg xml:id="HT1.3.2">
	<l>tasmāt punar api śūnyatābodhiṃ dvitīyaṃ bījasaṃgraham |</l>
	<l>tṛtīyaṃ bimbaniṣpattiś caturthaṃ nyāsam akṣaram || 2 ||</l>
</lg>
     
<lg xml:id="HT1.3.3">
	<l>repheṇa sūryaṃ purato vibhāvya</l>
	<l>tasmin ravau hūṁbhavaviśvavajram |</l>
	<l>tenaiva vajreṇa vibhāvayec ca</l>
	<l>prākārakaṃ pañjarabandhanaṃ ca || 3 ||</l>
</lg>
     
<lg xml:id="HT1.3.4">
	<l>prathamaṃ bhāvayen mṛtakaṃ dharmadhātvātmakaṃ viduḥ |</l>
	<l>yogī tasyopari sthitvā herukatvaṃ vibhāvayet || 4 ||</l>
</lg>
     
<lg xml:id="HT1.3.5">
	<l>svahṛdi bhāvayed rephaṃ tadbhavaṃ sūryamaṇḍalam |</l>
	<l>tatraiva hūṁkṛtiṃ caiva prajñopāyasvabhāvakam || 5 ||</l>
</lg>

<lg xml:id="HT1.3.6">
	<l>kṛṣṇavarṇaṃ mahāghoraṃ hūṁkārād vajrasambhavam |</l>
	<l>vajravaraṭakamadhyasthaṃ hūṁtattvaṃ vibhāvayet punaḥ || 6 ||</l>
</lg>

<lg xml:id="HT1.3.7">
	<l>hūṁkārapariṇataṃ dṛṣṭvā dveṣātmānaṃ vibhāvayet |</l>
	<l>vajrajanma mahākṛṣṇaṃ nīlapaṅkajasannibham |</l>
	<l>athavā nīlāruṇābhaṃ ca bhāvayec chradhayā khalu || 7 ||</l>
</lg>

<lg xml:id="HT1.3.8">
	<l>vyomni bhaṭṭārakaṃ dṛṣṭvā vajrajanma mahākṛpam |</l>
	<l>pūjayed aṣṭadevībhiḥ sarvālaṅkāradhāribhiḥ || 8 ||</l>
</lg>

<lg xml:id="HT1.3.9">
	<l>gaurī mṛgalāñchanaṃ dharti caurī mārtaṇḍabhājanam |</l>
	<l>vettālī vārihastā ca bhaiṣajyaṃ dharti ghasmarī || 9 ||</l>
</lg>

<lg xml:id="HT1.3.10">
	<l>pukkasī vajrahastā ca śabarī rasadharī tathā |</l>
	<l>caṇḍālī ḍamarukaṃ vādayed etābhiḥ pūjyate prabhuḥ |</l>
	<l>ḍombyāliṅgitakandharaṃ mahārāgānurāgataḥ || 10 ||</l>
</lg>

<lg xml:id="HT1.3.11">
	<l>candrāli kālimārtaṇḍa bījaṃ madhyagataṃ bhavet |</l>
	<l>sa eva sattvam ity āhuḥ paramānandasvabhāvakam || 11 ||</l>
</lg>

<lg xml:id="HT1.3.12">
	<l>visphuranti svadehābhā gaganamaṇḍalacchādakāḥ |</l>
	<l>saṃhāryānayed dhṛdaye yogī dveṣātmako bhavat || 12 ||</l>
</lg>

<lg xml:id="HT1.3.13">
	<l>nīlāruṇābhavarṇena raktabandhūkanetravān |</l>
	<l>piṅgordhvakeśavartmā ca pañcamudrair ālaṅkṛtaḥ || 13 ||</l>
</lg>

<lg xml:id="HT1.3.14">
	<l>cakrī kuṇḍala kaṇṭhā ca haste rucaka mekhalam |</l>
	<l>pañcabuddhaviśuddhyā ca etā mudrāḥ prakīrtitāḥ || 14 ||</l>
</lg>

<lg xml:id="HT1.3.15">
	<l>kruddhadṛṣṭi dviraṣṭavarṣākṛtiḥ |</l>
	<l>vāme vajrakapālaṃ ca khaṭvāṅgaṃ cāpi vāmataḥ |</l>
	<l>dakṣiṇe kṛṣṇavajraṃ ca hūṁkāroccāraṇātmakam || 15 ||</l>
</lg>

<lg xml:id="HT1.3.16">
	<l>śmaśāne krīḍate nātho 'ṣṭayoginībhiḥ parivṛtaḥ |</l>
	<l>śvasatīty anayā yuktyā śmaśānety abhidhīyate || 16 ||</l>
</lg>

<p xml:id="HT1.3.17">
	caturbhujaś caturmāranirjitaviśuddhitaḥ pūrvoktarūpavarṇahūṁbhavaḥ prathamavāmabhuje narakapālaṃ devāsurānāṃ raktena pūritaṃ prathamadakṣiṇabhuje vajraṃ śeṣadvibhujābhyāṃ prajñāliṅgitam | vajravārāhī prajñā bhagavadrūpiṇī || 17 ||
</p>

<p xml:id="HT1.3.18">
	ṣaḍbhujaṃ trimukhaṃ vāmaṃ raktaṃ dakṣiṇaṃ candrāruṇābhaṃ prathamaṃ nīlam | nagnaḥ pūrvoktavarṇarūpam | bhujānāṃ pāramitāviśuddhiḥ prathamavāmabhuje triśūlaṃ prathamadakṣiṇabhuje vajraṃ vāmadvitīyabhuje ghaṇṭā dakṣiṇadvitīyabhuje kartiḥ śeṣadvibhujābhyāṃ vajraśṛṅkhalāsamāpatyā | yadvad bhagavāns tadvat prajñā | savyāvasavye kartikapālaḥ | traidhātukātmakamṛtakākrāntaḥ || 18 ||
</p>

<p xml:id="HT1.3.col">
	devatāpaṭalas tṛtīyaḥ ||    ||
</p>
</div> <!--End of paṭala 1.3-->

<div n="4" type="paṭala">
<p xml:id="HT1.4.1">
	devatābhiṣekapaṭalaṃ vyākhyāsyāmaḥ |

	svahṛdi svabījān niścārya krṣṇadīptim āṅkuśākārayā traidhātukavasthitān buddhān ākṛṣyāṣṭamātṛbhiḥ saṃpūjyānunāthyate—oṁ abhiṣiñcantu māṃ sarvatathāgatā | iti || 1 ||
</p>

<p xml:id="HT1.4.2">
	tair buddhair herukākārarūpaiḥ pañcāmṛtabhṛtapañcatathāgatātmakaiḥ kalaśaiḥ pañcabhir abhiṣicyate | abhiṣicyamānaḥ puṣpavṛṣṭir bhavati | dundubhiśabdo bhavati | kuṅkumavṛṣṭir bhavati || 2 ||
</p>

<p xml:id="HT1.4.3">
	rūpavajrādibhiḥ saṃpūjyate | vajragītyā locanādibhir gīyate | abhiṣicyamāno mūrdhāyāṃ svakuleśo bhavati | etena herukaniṣpannaḥ trisandhyādhiṣṭhānabhāvanāṃ vibhāvyottiṣṭhet | devatāmūrtyā sthātavyam || 3 ||
</p>

<p xml:id="HT1.4.col">
	abhiṣekapaṭalaś caturthaḥ |
</p>
</div> <!--End of paṭala 1.4-->

<div n="5" type="paṭala">
<p xml:id="HT1.5.1">
	atha tattvapaṭalaṃ vyākhyāsyāmaḥ |

	<lg>
		<l>svarūpeṇa nāsti rūpaṃ na draṣṭā ca na śabdo nāpi śrotā ca |</l>
		<l>na gandho nāpi ghrātā ca na raso nāpi rāsakaḥ |</l>
		<l>na sparśo nāpi spraṣṭā ca na cittaṃ nāpi caittikam || 1 ||</l>
	</lg>
</p>

<lg xml:id="HT1.5.2">
	<l>jananīṃ bhaginīṃ caiva pūjayed yogavit sadā |</l>
	<l>naṭīṃ rajakīṃ tathā vajrīṃ caṇḍālīṃ brāhmaṇīṃ tathā |</l>
	<l>prajñopāyavidhānena pūjayet tattvavatsalaḥ || 2 ||</l>
</lg>

<lg xml:id="HT1.5.3">
	<l>sevitavyāḥ prayatnena yathā bhedo na jāyate |</l>
	<l>agupte kriyate duḥkhaṃ vyāḍacaurāgnibhūcaraiḥ || 3 ||</l>
</lg>

<lg xml:id="HT1.5.4">
	<l>mudrā pañcakulānīti kathyate mokṣahetunā |</l>
	<l>vajreṇa mudryate 'neneti mudrā tenābhidhīyate || 4 ||</l>
</lg>

<lg xml:id="HT1.5.5">
	<l>vajraṃ padmaṃ tathā karma tathāgataṃ ratnam eva ca |</l>
	<l>kulāni pañcavidhāny āhur uttamāni mahākṛpa || 5 ||</l>
</lg>

<lg xml:id="HT1.5.6">
	<l>vajraṃ ḍombī bhaven mudrā padmaṃ nartī tathaiva ca |</l>
	<l>karma rajakī samākhyātā brāhmaṇī ca tathāgatā || 6 ||</l>
</lg>

<lg xml:id="HT1.5.7">
	<l>ratnaṃ caṇḍālinī jñeyā pañcamudrā viniścitā |</l>
	<l>tathāgatānāṃ kulaṃ caiva saṃkṣepeṇābhidhīyate || 7 ||</l>
</lg>

<lg xml:id="HT1.5.8">
	<l>tathatāyāṃ gataḥ śrīmān āgataś ca tathaiva ca |</l>
	<l>anayā prajñayā yuktyā tathāgato 'bhidhīyate || 8 ||</l>
</lg>

<lg xml:id="HT1.5.9">
	<l>kulāni ṣaḍvidhāny āhuḥ saṃkṣepeṇa tu pañcadhā |</l>
	<l>paścāt trividhaṃ yānti kāyavākcittabhedanaiḥ || 9 ||</l>
</lg>

<lg xml:id="HT1.5.10">
	<l>kulānāṃ pañcabhūtānāṃ pañcaskandhasvarūpiṇām |</l>
	<l>kulyate gaṇyate 'neneti kulam ity abhidhīyate || 10 ||</l>
</lg>

<lg xml:id="HT1.5.11">
	<l>nāsti bhāvako na bhāvo 'sti mantraṃ nāsti na devatā |</l>
	<l>tiṣṭhetau mantradevau ca niṣprapañcasvabhāvataḥ || 11 ||</l>
</lg>

<lg xml:id="HT1.5.12">
	<l>vairocanākṣobhyāmoghaś ca ratnārolikasāttvikaḥ |</l>
	<l>brahmā viṣṇuḥ śivaḥ sarvo vibuddhas tattvam ucyate || 12 ||</l>
</lg>

<lg xml:id="HT1.5.13">
	<l>brahmā nirvṛtito buddho viśaṇād viṣṇur ucyate |</l>
	<l>śivaḥ sadā sukalyāṇāt sarvaḥ sarvātmani sthitaḥ || 13 ||</l>
</lg>

<lg xml:id="HT1.5.14">
	<l>satsukhatvena tattvaṃ ca vibuddho bodhanād rateḥ |</l>
	<l>dehe sambhavatīty asmād devateti nigadyate || 14 ||</l>
</lg>

<lg xml:id="HT1.5.15">
	<l>bhago 'syāstīti buddhasya bhagavānn iti kathyate |</l>
	<l>bhagāni ṣaḍvidhāny āhur aiśvaryādiguṇākhilāḥ |</l>
	<l>athavā kleśādimārāṇāṃ bhañjanād bhagavānn iti || 15 ||</l>
</lg>

<lg xml:id="HT1.5.16">
	<l>jananī bhaṇyate prajñā janayati yasmāj jagajjanam |</l>
	<l>bhaginīti tathā prajñā vibhāgaṃ darśayed yataḥ || 16 ||</l>
</lg>

<lg xml:id="HT1.5.17">
	<l>rajakīti ca duhitā ca nartakī ca prakathyate |</l>
	<l>rañjanāt sarvasattvānāṃ rajakīti tathā smṛtā || 17 ||</l>
</lg>

<lg xml:id="HT1.5.18">
	<l>guṇasya duhanāt prajñā duhitā ca nigadyate |</l>
	<l>nartakī bhaṇyate prajñā cañcalatvān mahākṛpa |</l>
	<l>asparśā bhagavatī yasmāt tasmād ḍombī prakathyate || 18 ||</l>
</lg>

<lg xml:id="HT1.5.19">
	<l>jalpanaṃ japam ākhyātam ālikālyoḥ prajalpanāt |</l>
	<l>maṇḍalaṃ pādalekhaḥ syān malanān maṇḍalam ucyate || 19 ||</l>
</lg>

<lg xml:id="HT1.5.20">
	<l>karasphoṭo bhaven mudrā aṅgulyāmoṭanaṃ tathā |</l>
	<l>tad dhyeyaṃ cintitaṃ yac ca dhyānaṃ yasmād vicintanam || 20 ||</l>
</lg>

<lg xml:id="HT1.5.21">
	<l>pitari prāptaṃ yat saukhyaṃ tat sukhaṃ bhujyate svayam |</l>
	<l>maraṇaṃ yena sukhena tat sukhaṃ dhyānam ucyate || 21 ||</l>
</lg>

<p xml:id="HT1.5.col">
	tattvapaṭalaḥ pañcamaḥ ||
</p>
</div> <!--End of paṭala 1.5-->

<div n="6" type="paṭala">
<lg xml:id="HT1.6.1">
	<l>ataḥ paraṃ pravakṣyāmi caryāṃ pāraṅgatāṃ varām |</l>
	<l>gamyate yena siddhāntaṃ hevajre siddhihetunā || 1 ||</l>
</lg>

<lg xml:id="HT1.6.2">
	<l>bhāvakena vidhartavyaṃ karṇayor divyakuṇḍalam |</l>
	<l>śirasi cakrī vidhartavyā hastayo rucakadvayam || 2 ||</l>
</lg>

<lg xml:id="HT1.6.3">
	<l>kaṭyāṃ mekhalaṃ caiva pādayor nūpuraṃ tathā |</l>
	<l>bāhumūle ca keyūraṃ grīvāyām asthimālikā || 3 ||</l>
</lg>

<lg xml:id="HT1.6.4">
	<l>paridhānaṃ vyāghracarmaṃ ca bhakṣaṇaṃ daśārdhāmṛtam |</l>
	<l>herukayogasya puṃso viharaṇaṃ pañcavarṇasu || 4 ||</l>
</lg>

<lg xml:id="HT1.6.5">
	<l>pañcavarṇasamāyuktam ekavarṇaṃ tu kalpitam |</l>
	<l>anekenaikavarṇena yasmād bhedo na lakṣyate || 5 ||</l>
</lg>

<lg xml:id="HT1.6.6">
	<l>ekavṛkṣe śmaśāne vā bhāvanā kathyate śubhā |</l>
	<l>mātṛgṛhe tathā rātrau 'thavā vijane prāntare || 6 ||</l>
</lg>

<lg xml:id="HT1.6.7">
	<l>kiñcid ūṣme tu saṃprāpte caryāṃ kartuṃ yadīṣyate |</l>
	<l>siddhiṃ gantuṃ yadīcchāsti caryayā tv anayā caret || 7 ||</l>
</lg>

<lg xml:id="HT1.6.8">
	<l>cāruvaktrāṃ viśālākṣīṃ svābhiṣiktāṃ kṛpāvatīm |</l>
	<l>vajrakanyām imāṃ gṛhya caryāṃ kartuṃ tu budhyate || 8 ||</l>
</lg>

<p xml:id="HT1.6.9">
	vajrakulābhāvāt sveṣṭadevatāyāḥ kulena kriyate | athavānyakulodbhavāṃ bodhibījanikṣepeṇa saṃskṛtām gṛhya || 9 ||
</p>

<lg xml:id="HT1.6.10">
	<l>yadi gītaṃ gīyata ānandāt tarhi vajrānvitaṃ param |</l>
	<l>yady ānande samutpanne nṛtyate mokṣahetunā |</l>
	<l>tarhi vajrapadair nāṭyaṃ kurute yogī samāhitaḥ || 10 ||</l>
</lg>

<lg xml:id="HT1.6.11">
	<l>akṣobhyaś cakrirūpeṇāmitābhaḥ kuṇḍalātmakaḥ |</l>
	<l>ratneśaḥ kaṇṭhamālāyāṃ haste vairocanaḥ smṛtaḥ || 11 ||</l>
</lg>

<lg xml:id="HT1.6.12">
	<l>mekhalāyāṃ sthito 'moghaḥ prajñā khaṭvāṅgarūpiṇī |</l>
	<l>ḍamarukopāyarūpeṇa yogī dveṣaviśuddhitaḥ || 12 ||</l>
</lg>

<lg xml:id="HT1.6.13">
	<l>mantraviśuddhyā sthitā gītā nartanā bhāvanā smṛtā |</l>
	<l>tasmād gītaṃ ca nāṭyaṃ ca kurute yogī sadā sadā || 13 ||</l>
</lg>

<lg xml:id="HT1.6.14">
	<l>bhakṣitavyaṃ tu bhaiṣajyaṃ pātavyaṃ vāri nityatām |</l>
	<l>jarāmṛtyur na bādheta rakṣābhūtaḥ sadā bhavet || 14 ||</l>
</lg>

<lg xml:id="HT1.6.15">
	<l>cauryakeśakṛtā mukuṭī tatra hūṁbhava yojayet |</l>
	<l>pañcabuddhakapālāni dhartavyaṃ yogacaryayā || 15 ||</l>
</lg>

<lg xml:id="HT1.6.16">
	<l>pañcāṅgulakapālakhaṇḍaṃ kṛtvā mukuṭyāṃ dhriyate sadā |</l>
	<l>kacaḍorī dviveḍhā ca prajñopāyasvabhāvataḥ |</l>
	<l>bhasma keśapavitraṃ ca yogī vibharti caryayā || 16 ||</l>
</lg>

<lg xml:id="HT1.6.17">
	<l>jāpaṃ ḍamarukāśabdaṃ prajñā khaṭvāṃgabhāvanā |</l>
	<l>jāpyaṃ bhāvyaṃ bhaved etad vajrakāpālacaryayā || 17 ||</l>
</lg>

<lg xml:id="HT1.6.18">
	<l>lobhaṃ mohaṃ bhayaṃ krodhaṃ vrīḍāṃ kāryaṃ ca varjayet |</l>
	<l>nidrām ātmānam utsṛjya caryā kriyate na saṃśayaḥ || 18 ||</l>
</lg>

<lg xml:id="HT1.6.19">
	<l>śarīraṃ dānaṃ dattvā paścāc caryāṃ samārabhet |</l>
	<l>bhāgābhāgavicāreṇa tasmād dānaṃ na dīyate || 19 ||</l>
</lg>

<lg xml:id="HT1.6.20">
	<l>bhakṣyabhojyaṃ tathā pānaṃ yathāprāptaṃ tu bhakṣayet |</l>
	<l>graham atra na kartavyaṃ miṣṭāmiṣṭavikalpataḥ || 20 ||</l>
</lg>

<lg xml:id="HT1.6.21">
	<l>bhakṣyābhakṣyavicāraṃ tu peyāpeyaṃ tathaiva ca |</l>
	<l>gamyāgamyaṃ tathā mantrī vikalpaṃ naiva kārayet || 21 ||</l>
</lg>

<lg xml:id="HT1.6.22">
	<l>siddhilabdho 'pi yaḥ śiṣyaḥ samyagjñānāvabhāsakaḥ |</l>
	<l>abhivandayati guruṃ siddho 'vīcyās tyājyahetunā || 22 ||</l>
</lg>

<lg xml:id="HT1.6.23">
	<l>śikṣādīkṣāvinirmukto lajjākāryaṃ tathaiva ca |</l>
	<l>sarvabhāvasvabhāvena vicared yogī mahākṛpaḥ || 23 ||</l>
</lg>

<lg xml:id="HT1.6.24">
	<l>homayāgatapotīto mantradhyānavivarjitaḥ |</l>
	<l>samayasaṃvaravinirmuktaś caryāṃ kurute suyogavān || 24 ||</l>
</lg>

<lg xml:id="HT1.6.25">
	<l>śakratulyo 'pi yo daityaḥ purato bhavati niścitam |</l>
	<l>bhayaṃ tatra na kurvīta siṃharūpeṇa paryaṭet || 25 ||</l>
</lg>

<lg xml:id="HT1.6.26">
	<l>karuṇā pīyate nityaṃ sarvasattvārthahetunā |</l>
	<l>yogapānarato yogī nānyapānena majjanam || 26 ||</l>
</lg>

<p xml:id="HT1.6.col">
	caryāpaṭalaḥ ṣaṣṭḥaḥ || ||
</p>
</div> <!--End of paṭala 1.6-->

<div n="7" type="paṭala">
<p xml:id="HT1.7.1">
	atha cchommāpaṭalaṃ vyākhyāsyāmaḥ—
	<lg>
		<l>yena vijñāyate bhrātā bhaginī cāpi saṃśayaḥ || 1 ||</l>
	</lg>
</p>

<lg xml:id="HT1.7.2">
	<l>ekāṅguliṃ darśayed yas tu dvābhyāṃ susvāgato bhavet |</l>
	<l>kṣemamudrāṃ vijānīyād vāmāṅguṣṭhanipīḍanāt || 2 ||</l>
</lg>

<lg xml:id="HT1.7.3">
	<l>anāmikāṃ tu yo dadyād dadyāt tasya kaniṣṭhikām |</l>
	<l>madhyamāṃ darśayed yas tu dadyāt tasya pradeṣikām || 3 ||</l>
</lg>

<lg xml:id="HT1.7.4">
	<l>anāmikāṃ darśayed yas tu grīvāṃ tasya pradarśayet |</l>
	<l>paṭṭisaṃ darśayed yas tu triśūlaṃ tasya pradarśayet || 4 ||</l>
</lg>

<lg xml:id="HT1.7.5">
	<l>stanaṃ darśayed yas tu sīmāntaṃ tasya pradarśayet |</l>
	<l>medinīṃ darśayed yas tu cakraṃ tasya pradarśayet || 5 ||</l>
</lg>

<lg xml:id="HT1.7.6">
	<l>bhṛkuṭīṃ darśayed yas tu śikhāmokṣo 'bhidhīyate |</l>
	<l>lalāṭaṃ darśayed yas tu pṛṣṭhaṃ tasya pradarśayet || 6 ||</l>
</lg>

<lg xml:id="HT1.7.7">
	<l>pādatalaṃ darśayed yas tu krīḍate nandakena tu |</l>
	<l>mudrāṃ pratimudreṇa bhedayet samayena tu || 7 ||</l>
</lg>

<lg xml:id="HT1.7.8">
	<l>vadanti yoginyas tatra aho putra mahākṛpa |</l>
	<l>yadi mālāhastaṃ darśayanti militavyam iti kathayanti || 8 ||</l>
</lg>

<lg xml:id="HT1.7.9">
	<l>mālābhipreṣitaṃ kṛtvā samaye tiṣṭha suvrata |</l>
	<l>bāhye tatra melāyāṃ divyagocaram āśritāyām |</l>
	<l>tatra melāyāṃ yad yad vadanti yoginyas tat sarvaṃ kartavyam || 9 ||</l>
</lg>

<p xml:id="HT1.7.10">
	he bhagavan ke te melāpakasthānāḥ | bhagavān āha—
	<lg>
		<l>pīṭhaṃ copapīṭhaṃ ca kṣetropakṣetram eva ca |</l>
		<l>chandohaṃ copacchandohaṃ melāpakopamelāpakaṃ tathā || 10 ||</l>
	</lg>
</p>

<lg xml:id="HT1.7.11">
	<l>pīlavopapīlavaṃ caiva śmaśānopaśmaśānaṃ ca etā dvādaśa bhūmayaḥ ||</l>
	<l>daśabhūmīśvaro nātha ebhir anyair na kathyate || 11 ||</l>
</lg>

<p xml:id="HT1.7.12">
	he bhagavan ke te pīṭhādayaḥ |
	<lb/>bhagavān āha—
	<lg>
		<l>pīṭhaṃ jālandharaṃ khyātam uḍḍyāyanaṃ tathaiva ca |</l>
		<l>pīṭhaṃ porṇagiriṃ caiva kāmarūpaṃ tathaiva ca || 12 ||</l>
	</lg>
</p>

<lg xml:id="HT1.7.13">
	<l>upapīṭhaṃ mālavaṃ proktaṃ sindhur nagaram eva ca |</l>
	<l>kṣetraṃ munmuni khyātaṃ kṣetraṃ kāruṇyapāṭakam |</l>
	<l>devikoṭaṃ tathā kṣetraṃ kṣetraṃ karmārapāṭakam || 13 ||</l>
</lg>

<lg xml:id="HT1.7.14">
	<l>upakṣetraṃ kulatā proktam arbudaṃ ca tathaiva ca |</l>
	<l>godāvarī himādriś ca upakṣetraṃ hi saṃkṣipet || 14 ||</l>
</lg>

<lg xml:id="HT1.7.15">
	<l>chandohaṃ harikelaṃ ca lavaṇasāgaramadhyajam |</l>
	<l>lampākaṃ kāñcikaṃ caiva saurāṣṭraṃ ca tathaiva ca || 15 ||</l>
</lg>

<lg xml:id="HT1.7.16">
	<l>kaliṅgam upacchandohaṃ dvīpaṃ cāmīkarānvitam |</l>
	<l>koṅkaṇaṃ copacchandohaṃ samāsenābhidhīyate || 16 ||</l>
</lg>

<lg xml:id="HT1.7.17">
	<l>pīlavaṃ grāmāntasthaṃ pīlavaṃ nagarasya ca |</l>
	<l>caritraṃ kośalaṃ caiva vindhyā kaumārapaurikā |</l>
	<l>upapīlavaṃ tatsanniveśaṃ vajragarbha mahākṛpa || 17 ||</l>
</lg>

<lg xml:id="HT1.7.18">
	<l>śmaśānaṃ pretasaṃhātaṃ śmaśānaṃ codadhes taṭam |</l>
	<l>udyānaṃ vāpikātīram upaśmaśānaṃ nigadyate || 18 ||</l>
</lg>

<lg xml:id="HT1.7.19">
	<l>divasaṃ caiva pravakṣyāmi yoginīnāṃ sumelakam |</l>
	<l>hevajre yoginītantre sarvasattvārthahetunā || 19 ||</l>
</lg>

<p xml:id="HT1.7.20">
	he bhagavan ke te divasāḥ |
	<lb/>bhagavān āha—
	<lg>
		<l>pretapakṣe caturdaśyām aṣṭamyāṃ ca tathaiva ca || 20 ||</l>
	</lg>
</p>

<lg xml:id="HT1.7.21">
	<l>dhvajaṃ śastrahataṃ caiva saptāvartaṃ ca khādyate |</l>
	<l>kṛpām utpādya yatnena māraṇaṃ kriyate viduḥ || 21 ||</l>
</lg>

<lg xml:id="HT1.7.22">
	<l>kṛpāhīnā na sidhyanti tasmāt karuṇām upārjayet |</l>
	<l>duṣṭāvatāraṇe sarvo vidhir mukhyāt pratiṣidhyate || 22 ||</l>
</lg>

<p xml:id="HT1.7.23">
	tatraivaṃ mantavyam |

	<lg>
		<l>dinas tu bhagavān vajrī naktaṃ prajñā prakalpyate || 23 ||</l>
	</lg>
</p>

<lg xml:id="HT1.7.24">
	<l>nākāryaṃ vidyate kiñcin nābhakṣyaṃ vidyate sadā |</l>
	<l>nācintyaṃ vidyate hy atra nāvācyaṃ yac chubhāśubham || 24 ||</l>
</lg>

<lg xml:id="HT1.7.25">
	<l>yathātmani tathā sattve tathātmani ahaṃ param |</l>
	<l>iti sañcintya yogātmā khānapānādim ārabhet || 25 ||</l>
</lg>

<lg xml:id="HT1.7.26">
	<l>yāvanto hy aṅgavikṣepā vacasaḥ prasarāṇi ca |</l>
	<l>tāvanto mantramudrāḥ syuḥ śrīherukapade sthite || 26 ||</l>
</lg>

<lg xml:id="HT1.7.27">
	<l>śrīkāram advayaṃ jñānaṃ heti hetvādiśūnyatā |</l>
	<l>rukārāpagataṃ vyūhaṃ ka iti na kvacit sthitam || 27 ||</l>
</lg>

<lg xml:id="HT1.7.28">
	<l>yeṣāṃ yeṣāṃ tu jantūnāṃ piśitam aśnīyate budhaiḥ |</l>
	<l>te te sattvā vaśaṃ yānti vajrakapālayogataḥ || 28 ||</l>
</lg>

<p xml:id="HT1.7.col">
	chommāpīṭhanirṇayapaṭalaḥ saptamaḥ ||   ||
</p>
</div>


<div n="8" type="paṭala">
<p xml:id="HT1.8.1">
	atha yoginīcakraṃ vyākhyāsyāmaḥ —
	<lg>
		<l>khadhātau bhagaṃ dhyātvā madhye kurvīta bhāvanām |</l>
		<l>cakraṃ pūrvaṃ yathānyāyaṃ devatānāṃ yathodayam || 1 ||</l>
	</lg>
</p>

<lg xml:id="HT1.8.2">
	<l>cakraṃ kṣoṇījalaṃ pūrvaṃ yathānyāyaṃ hutāśanaḥ |</l>
	<l>devatānāṃ mahāvāyur bhāvakaś ca yathodayam || 2 ||</l>
</lg>

<lg xml:id="HT1.8.3">
	<l>dharmodayodbhavaṃ cakraṃ dvipuṭaṃ śuddhaṃ nirāmayam |</l>
	<l>kiñjalkena bhaved ekaṃ trikoṇenāparaṃ smṛtam || 3 ||</l>
</lg>

<lg xml:id="HT1.8.4">
	<l>tanmadhye cintayen mṛtakaṃ pañcadaśāsanātmakam |</l>
	<l>tasyopari bhavec candraś candrasyopari bījakam || 4 ||</l>
</lg>

<lg xml:id="HT1.8.5">
	<l>paścān mārtaṇḍākrāntaṃ dvayor melā mahat sukham |</l>
	<l>sthitāliś candrarūpeṇa kālirūpeṇa bhāskaraḥ || 5 ||</l>
</lg>

<lg xml:id="HT1.8.6">
	<l>candrasūryadvayor melā gauryādyāḥ prakīrtitāḥ |</l>
	<l>ādarśajñānavāṃś candraḥ samatāvān saptasaptikaḥ || 6 ||</l>
</lg>

<lg xml:id="HT1.8.7">
	<l>bījaiś cihnaṃ svadevasya pratyavekṣaṇam ucyate |</l>
	<l>sarvair aikyam anusṭhānaṃ niṣpattiḥ śuddhadharmatā || 7 ||</l>
</lg>

<lg xml:id="HT1.8.8">
	<l>ākārān bhāvayet pañca vidhānaiḥ kathitair budhaḥ |</l>
	<l>ālikālisamāyogo vajrasattvasya viṣṭaraḥ || 8 ||</l>
</lg>

<lg xml:id="HT1.8.9">
	<l>akṣarodbhava piṇḍasya hūṁphaṭkāro na ceṣyete |</l>
	<l>sattvabimbasamudbhūtaṃ maṇḍaleśaṃ vibhāvayet || 9 ||</l>
</lg>

<lg xml:id="HT1.8.10">
	<l>pūrvavad vaktracihnādyaiś candrakāntimaṇiprabham |</l>
	<l>evaṃ sarvaiva niṣpannāḥ prajñopāyasvabhāvataḥ || 10 ||</l>
</lg>

<lg xml:id="HT1.8.11">
	<l>prajñāli kālyupāyeti candrārkasya prabhedanāt |</l>
	<l>gauryādyā bhavanty asmād varṇabhedaḥ paraṃ pṛthak || 11 ||</l>
</lg>

<lg xml:id="HT1.8.12">
	<l>adhyātmapuṭe tāvat sthitā vai pañca yoginīḥ |</l>
	<l>pañcaskandhasvabhāvena bhāvayed yogavit sadā || 12 ||</l>
</lg>

<lg xml:id="HT1.8.13">
	<l>indre vajrā yame gaurī vāruṇyāṃ vāriyoginī |</l>
	<l>kauveryāṃ vajraḍākī ca madhye nairātmyayoginī || 13 ||</l>
</lg>

<lg xml:id="HT1.8.14">
	<l>bāhyapuṭe — gaurī caurī ca vettālī ghasmarī pukkasī tathā |</l>
	<l>śabarī caṇḍālinī caiva aṣṭamī ḍombinī matā || 14 ||</l>
</lg>

<lg xml:id="HT1.8.15">
	<l>adhavatī ūrdhvavatī caiva khecarī bhūcarī tathā |</l>
	<l>bhavanirvāṇasvabhāvena sthitāv etau mahākṛpa || 15 ||</l>
</lg>

<lg xml:id="HT1.8.16">
	<l>sarvā devatyaḥ—</l>
	<l>kṛṣṇavarṇā mahāraudrāḥ pañcamudrāvibhūṣitāḥ |</l>
	<l>ekavaktrā raktākṣāḥ kartikapālavṛtau karau || 16 ||</l>
</lg>

<lg xml:id="HT1.8.17">
	<l>cakrī kuṇḍala kaṇṭhā ca haste rūcaka mekhalam |</l>
	<l>pañcabuddhaviśuddhena pañcaite śuddha mudrakāḥ || 17 ||</l>
</lg>

<lg xml:id="HT1.8.18">
	<l>sarvā etādṛśāḥ khyātā yathā nairātmyayoginī |</l>
	<l>kapālaikakaravyagrā dakṣiṇe kartidhārikāḥ || 18 ||</l>
</lg>

<lg xml:id="HT1.8.19">
	<l>khaṭvāṅgaṃ caiva vāmena vyāghracarmāvṛtā kaṭiḥ |</l>
	<l>śavārūḍhā jvaladdīptā dvibhujāḥ piṅgordhvamūrdhajāḥ || 19 ||</l>
</lg>

<lg xml:id="HT1.8.20">
	<l>tathā mānādiṣaḍdoṣān kartituṃ kartikā sthitā |</l>
	<l>bhāvābhāvavikalpasya śirasā padmabhājanam || 20 ||</l>
</lg>

<lg xml:id="HT1.8.21">
	<l>raktaṃ caturmārāṇāṃ pīyate siddhihetunā |</l>
	<l>kaṭvāṅga śūnyatākāraiḥ śavopāyena kalpitam || 21 ||</l>
</lg>

<lg xml:id="HT1.8.22">
	<l>etena bhāvayec cakraṃ laghu siddhir avāpyate |</l>
	<l>prathamaṃ bhāvayet kṛṣṇāṃ dvitīye raktāṃ vibhāvayet || 22 ||</l>
</lg>

<lg xml:id="HT1.8.23">
	<l>tṛtīye bhāvayet pītāṃ caturthe haritakāṃ tathā |</l>
	<l>pañcame nīlavarṇāṃ ca ṣaṣṭhame śukladehikām || 23 ||</l>
</lg>

<lg xml:id="HT1.8.24">
	<l>ṣaḍ aṅgaṃ bhāvayed yogī viramāntaṃ punas tathā |</l>
	<l>krama utpattikaṃ caiva utpannakramam eva ca || 24 ||</l>
</lg>

<lg xml:id="HT1.8.25">
	<l>kramadvayaṃ samāśritya vajriṇāṃ dharmadeśanā || 25 ||</l>
	<l>utpattibhāgaḥ kathitaḥ ||</l>
</lg>

<lg xml:id="HT1.8.26">
	<l>khadhātāv iti padmeṣu jñānaṃ bhagam iti smṛtam |</l>
	<l>bhāvaneti samāpattis tatsukhaṃ cakram ucyate || 26 ||</l>
</lg>

<lg xml:id="HT1.8.27">
	<l>yathānyāyaṃ svasaṃvedyaṃ bodhicittaṃ tu devatā |</l>
	<l>yathodayaṃ bhavec chukraṃ dvaividhyaṃ sahajaṃ tataḥ || 27 ||</l>
</lg>

<lg xml:id="HT1.8.28">
	<l>yoṣit tāvad bhavet prajñā upāyaḥ puruṣaḥ smṛtaḥ |</l>
	<l>paścād anayor dvaividhyaṃ vivṛtisaṃvṛtibhedataḥ || 28 ||</l>
</lg>

<lg xml:id="HT1.8.29">
	<l>puṃsi tāvad dvaividhyaṃ śukraṃ tasya sukhaṃ ca vā |</l>
	<l>prajñāyām api yathā puṃsi śukraṃ tasya sukhaṃ ca vā || 29 ||</l>
</lg>

<lg xml:id="HT1.8.30">
	<l>ata eva hy ānandānāṃ catasṛṇāṃ prabhedanam |</l>
	<l>sahajaṃ caturvidhaṃ yasmād utpannakramapakṣataḥ || 30 ||</l>
</lg>

<lg xml:id="HT1.8.31">
	<l>ānandaṃ prathamaṃ vīraṃ paramānandaṃ tu yoginī |</l>
	<l>suratānandaṃ samastaṃ vai tatsukhopāya sarvavit || 31 ||</l>
</lg>

<lg xml:id="HT1.8.32">
	<l>ānandena sukhaṃ kiñcit paramānandaṃ tato 'dhikam |</l>
	<l>viramānandair virāgaḥ syāt sahajānandaṃ tu śeṣataḥ || 32 ||</l>
</lg>

<lg xml:id="HT1.8.33">
	<l>prathamaṃ sparśākāṅkṣaṃ dvitīyaṃ sukhavāñchayā |</l>
	<l>tṛtīyaṃ rāganāśatvāc caturthaṃ tena bhāvyate || 33 ||</l>
</lg>

<lg xml:id="HT1.8.34">
	<l>paramānandaṃ bhavaṃ proktaṃ nirvāṇaṃ ca virāgataḥ |</l>
	<l>madhyamānandamātraṃ tu sahajam ebhir vivarjitam || 34 ||</l>
</lg>

<lg xml:id="HT1.8.35">
	<l>na rāgo na virāgaś ca madhyamaṃ nopalabhyate |</l>
	<l>nātra prajñā na copāyaḥ samyaktattvāvabodhataḥ || 35 ||</l>
</lg>

<lg xml:id="HT1.8.36">
	<l>nānyena kathyate sahajaṃ na kasminn api labhyate |</l>
	<l>ātmanā jñāyate puṇyād guruparvopasevayā || 36 ||</l>
</lg>

<lg xml:id="HT1.8.37">
	<l>hīnamadhyotkṛṣṭāni anyāni yāni tāni ca |</l>
	<l>sarve tāni samānīti draṣṭavyaṃ tattvabhāvanaiḥ || 37 ||</l>
</lg>

<lg xml:id="HT1.8.38">
	<l>hīnaṃ sūkṣmapadārthaṃ tu utkṛṣṭaṃ bhāvam ucyate |</l>
	<l>madhyamaṃ varjitaṃ dvābhyām anyānīti ṣaḍ indriyam || 38 ||</l>
</lg>

<lg xml:id="HT1.8.39">
	<l>sthiracalaṃ yāni tānīti sarvaitānīti naivāham |</l>
	<l>samāni tulyaceṣṭāni samarasais tattvabhāvanaiḥ || 39 ||</l>
</lg>

<lg xml:id="HT1.8.40">
	<l>samaṃ tulyam ity uktaṃ tasya cakro rasaḥ smṛtaḥ |</l>
	<l>samarasaṃ tv ekabhāvaṃ tu anenārthena bhaṇyate || 40 ||</l>
</lg>

<lg xml:id="HT1.8.41">
	<l>madbhavaṃ hi jagat sarvaṃ madbhavaṃ bhuvanatrayam |</l>
	<l>mayā vyāpitam idaṃ sarvaṃ nānyamayaṃ dṛṣṭaṃ jagat || 41 ||</l>
</lg>

<lg xml:id="HT1.8.42">
	<l>evaṃ matvā tu vai yogī yo 'bhyaset susamāhitaḥ |</l>
	<l>sa sidhyati na sandeho mandapuṇyo 'pi mānavaḥ || 42 ||</l>
</lg>

<lg xml:id="HT1.8.43">
	<l>khāne pāne tathā snāne jāgrat supto 'pi cintayet |</l>
	<l>sātatyaṃ tu tato yāti mahāmudrābhikāṅkṣakaḥ || 43 ||</l>
</lg>

<lg xml:id="HT1.8.44">
	<l>bhāvyate hi jagat sarve manasā yasmān na bhāvyate |</l>
	<l>sarvadharmaparijñānaṃ bhāvanā naiva bhāvanā || 44 ||</l>
</lg>

<lg xml:id="HT1.8.45">
	<l>sthiracalāś ca ye bhāvās tṛṇagulmalatādayaḥ |</l>
	<l>bhāvyante vai paraṃ tattvam ātmabhāvasvarūpakam || 45 ||</l>
</lg>

<lg xml:id="HT1.8.46">
	<l>teṣām ekaṃ paraṃ nāsti svasaṃvedyaṃ mahat sukham |</l>
	<l>svasaṃvedyād bhavet siddhiḥ svasaṃvedyaṃ hi bhāvanā || 46 ||</l>
</lg>

<lg xml:id="HT1.8.47">
	<l>svasaṃvedyamayaṃ karma bādhanāt karma jāyate |</l>
	<l>svayaṃ hartā svayaṃ kartā svayaṃ rājā svayaṃ prabhuḥ || 47 ||</l>
</lg>

<lg xml:id="HT1.8.48">
	<l>rāgaṃ dveṣaṃ tathā īrṣyāṃ mohaṃ mānaṃ tathaiva ca |</l>
	<l>sarve te tatpade ramye kalāṃ nārghanti ṣoḍaśīm || 48 ||</l>
</lg>

<lg xml:id="HT1.8.49">
	<l>dharmodayodbhavaṃ jñānaṃ khasamaṃ sopāyānvitam |</l>
	<l>trailokyas tatra jāto hi prajñopāyasvabhāvataḥ || 49 ||</l>
</lg>

<lg xml:id="HT1.8.50">
	<l>śukrākāro bhaved bhagavāṃs tatsukhaṃ kāminī smṛtam |</l>
	<l>ekānekaviyogo 'sau kṣaṇād ekāt parā ratiḥ || 50 ||</l>
</lg>

<lg xml:id="HT1.8.51">
	<l>svasaṃvedyam idaṃ jñānaṃ vākpathātītagocaram |</l>
	<l>adhiṣṭhānakramo hy eṣa sarvajñajñāna tanmayaḥ || 51 ||</l>
</lg>

<lg xml:id="HT1.8.52">
	<l>pṛthivī āpa vāyuś ca teja ākāśa eva ca |</l>
	<l>kṣaṇāt sarve na bādhyante svaparasaṃvittivedanam || 52 ||</l>
</lg>

<lg xml:id="HT1.8.53">
	<l>svargamartyaiś ca pātālair ekamūrtir bhavet kṣaṇāt |</l>
	<l>svaparabhāgavikalpena bādhituṃ naiva śakyate || 53 ||</l>
</lg>

<lg xml:id="HT1.8.54">
	<l>samastavedasiddhāntaiḥ karmaprasarādibhis tathā |</l>
	<l>siddhir na syād bhavec chuddhā punarjanmabhavāntare || 54 ||</l>
</lg>

<lg xml:id="HT1.8.55">
	<l>na ca tena vinā siddhir iha loke paratra ca |</l>
	<l>na jñātaṃ yena hevajraṃ vṛthā tasya pariśramam || 55 ||</l>
</lg>

<lg xml:id="HT1.8.56">
	<l>nadīsrotaḥpravāhena dīpajyotiḥprabandhavat |</l>
	<l>satataṃ tattvayogena sthātavyam ahorātrataḥ || 56 ||</l>
</lg>

<p xml:id="HT1.8.col">
	yoginīcakro nāma mahāyoginīnāṃ melāpakapaṭalo 'ṣṭamaḥ ||  ||
</p>
</div> <!--End of paṭala 1.8-->

<div n="9" type="paṭala">
<p xml:id="HT1.9.1">
	ataḥ paraṃ viśuddhipaṭalaṃ vyākhyāsyāmaḥ |
	<lg>
		<l>sarveṣāṃ khalu vastūnāṃ viśuddhis tathatā smṛtā |</l>
		<l>paścād ekaikabhedena devatānāṃ tu kathyate || 1 ||</l>
	</lg>
</p>

<lg xml:id="HT1.9.2">
	<l>ṣaḍ indriyaṃ pañca skandhaṃ ṣaḍ āyatanaṃ pañca mahābhūtam |</l>
	<l>svabhāvena viśuddham ajñānakleśair āvṛtaṃ viśodhyate || 2 ||</l>
</lg>

<lg xml:id="HT1.9.3">
	<l>svasaṃvedyātmikā śuddhir nānyaśuddhyā vimucyate |</l>
	<l>viṣayāṇāṃ śuddhabhāvatvāt svasaṃvedyaṃ paraṃ sukham || 3 ||</l>
</lg>

<lg xml:id="HT1.9.4">
	<l>rūpaviṣayādi ye 'py anye pratibhāsante hi yoginaḥ |</l>
	<l>sarve te śuddhabhāvā hi yasmād buddhamayaṃ jagat || 4 ||</l>
</lg>

<p xml:id="HT1.9.5">
	he bhagavan ke te 'viśuddhāḥ |
	bhagavān āha—rūpādayaḥ | kasmāt | grāhyagrāhakabhāvāt |
	vajragarbha āha—ke te grāhakāḥ grāhyāś ceti || 5 ||
</p>

<p xml:id="HT1.9.6">
	bhagavān āha—
	<lg>
		<l>cakṣuṣā gṛhyate rūpaṃ śabdaḥ karṇena gṛhyate |</l>
		<l>gandhaṃ nāsikayā ceti jihvayā svādanaṃ viduḥ || 6 ||</l>
	</lg>
</p>

<lg xml:id="HT1.9.7">
	<l>kāyena spṛśyate vastu manaḥ sukhādim āpnute |</l>
	<l>sevitavyā ime sevyā nirviṣīkṛtya śuddhitaḥ || 7 ||</l>
</lg>

<lg xml:id="HT1.9.8">
	<l>rūpaskandhe bhaved vajrā gaurī ca vedanāyāṃ smṛtā |</l>
	<l>saṃjñāyāṃ vāriyoginī saṃskāre vajraḍākinī || 8 ||</l>
</lg>

<p xml:id="HT1.9.9">
	<lg>
		<l>vijñānaskandharūpeṇa sthitā nairātmyayoginī</l>
	</lg>
	—adhyātmapuṭe |
	<lg>
		<l>sadā hy āsāṃ viśuddhyā vai sidhyante tattvayoginaḥ ||</l>
	</lg>
</p>

<p xml:id="HT1.9.10">
	bāhyapuṭe—
	<lg>
		<l>aiśānyāṃ pukkasī khyātā agnau śabarī tathaiva ca |</l>
		<l>nairṛtye sthāpya caṇḍālī vāyave ḍombinī sthitā || 10 ||</l>
	</lg>
</p>

<lg xml:id="HT1.9.11">
	<l>paścād bāhyapuṭaṃ vakṣye aparagauryādidevatīm |</l>
	<l>indre gaurī yame caurī vettālī vāruṇe diśi |</l>
	<l>kauvere ghasmarī caiva adhare bhūcarī smṛtā || 11 ||</l>
</lg>

<lg xml:id="HT1.9.12">
	<l>ūrdhve khecarī proktā utpattikramapakṣataḥ |</l>
	<l>bhavanirvāṇasvabhāvena sthitāv etau dvidevatī || 12 ||</l>
</lg>

<lg xml:id="HT1.9.13">
	<l>rūpe gaurī samākhyātā śabde caurī prakīrtitā |</l>
	<l>vettālī gandhabhāge ca rase ghasmarī prakīrtitā || 13 ||</l>
</lg>

<lg xml:id="HT1.9.14">
	<l>sparśe bhūcarī khyātā khecarī dharmadhātutaḥ |</l>
	<l>sadā hy āsāṃ viśuddhyā tu sidhyanti tattvayoginaḥ || 14 ||</l>
</lg>

<lg xml:id="HT1.9.15">
	<l>bhujānāṃ śūnyatā śuddhiś caraṇo māraśuddhitaḥ |</l>
	<l>mukhāṣṭavimokṣeṇa netraśuddhis trivajriṇā || 15 ||</l>
</lg>

<lg xml:id="HT1.9.16">
	<l>pṛthivī pukkasī khyātā abdhātuḥ śabarī smṛtā |</l>
	<l>tejaś caṇḍālinī jñeyā vāyur ḍombī prakīrtitā || 16 ||</l>
</lg>

<lg xml:id="HT1.9.17">
	<l>dveṣākhyāpitā cakrī rāgā ca vāriyoginī |</l>
	<l>īrṣyā vajraḍākī paiśunyā guptagaurikā || 17 ||</l>
</lg>

<lg xml:id="HT1.9.18">
	<l>moha tathākhyātā dveṣādīnāṃ viśodhanam |</l>
	<l>etena śodhyate skandha utpattikramapakṣataḥ || 18 ||</l>
</lg>
     
<lg xml:id="HT1.9.19">
	<l>yena tu yena badhyati lokas</l>
	<l>tena tu tena tu bandhana muñce |</l>
	<l>loko muhyati vetti na tattvaṃ</l>
	<l>tattvavivarjita siddhi na lapse |</l>
</lg>
     
<lg xml:id="HT1.9.20">
	<l>tasmād gandha na śabda na rūpaṃ</l>
	<l>naiva rasaṃ na ca cittaviśuddhiḥ |</l>
	<l>sparśa na dharma na sarvaviśuddhyā</l>
	<l>śuddhasahāva jago jaga manye || 20 ||</l>
</lg>

<p xml:id="HT1.9.col">
	viśuddhipaṭalo navamaḥ ||  ||
</p>
</div> <!--End of paṭala 1.9-->

<div n="10" type="paṭala">
<lg xml:id="HT1.10.1">
	<l>athātaḥ saṃpravakṣyāmi maṇḍalasya yathākramam |</l>
	<l>śiṣyo 'bhiṣicyate yena vidhiś cāpi pravakṣyate || 1 ||</l>
</lg>

<lg xml:id="HT1.10.2">
	<l>vasudhāṃ śodhayed yogī prathamaṃ devatātmakaḥ |</l>
	<l>hūṁvajrīkṛtya yatnena paścān maṇḍalam ālikhet || 2 ||</l>
</lg>

<lg xml:id="HT1.10.3">
	<l>udyāne vijane deśe bodhisattvagṛheṣu ca |</l>
	<l>maṇḍalāgāramadhye ca vartayen maṇḍalaṃ varam || 3 ||</l>
</lg>

<lg xml:id="HT1.10.4">
	<l>divyena rajolekhena athavā madhyamena tu |</l>
	<l>pañcaratnamayaiś cūrṇair athavā taṇḍulādibhiḥ || 4 ||</l>
</lg>

<lg xml:id="HT1.10.5">
	<l>trihastaṃ maṇḍalaṃ kāryaṃ trayāṅguṣṭhādhikaṃ catuḥ |</l>
	<l>vidyā tatra praveṣṭavyā divyā pañcakulodbhavā || 5 ||</l>
</lg>

<lg xml:id="HT1.10.6">
	<l>athavā yāṃ tāṃ yathālabdhāṃ ṣoḍaśābdāṃ tathaiva ca |</l>
	<l>tāvat sevyate mudrā yāvac chukravatī bhavet || 6 ||</l>
</lg>

<lg xml:id="HT1.10.7">
	<l>mudrāyās tu mukhaṃ baddhvā upāyasya mukhaṃ tathā |</l>
	<l>sevayā tatra yad bhūtaṃ śiṣyavaktre nipātayet || 7 ||</l>
</lg>

<lg xml:id="HT1.10.8">
	<l>kāritavyaṃ ca tatraiva samarasaṃ śiṣyagocaram |</l>
	<l>svasaṃvedyād bhavej jñānaṃ svaparasaṃvittivarjitam || 8 ||</l>
</lg>

<lg xml:id="HT1.10.9">
	<l>khasamaṃ virajaṃ śūnyaṃ bhāvābhāvātmakaṃ param |</l>
	<l>prajñopāyavyatimiśraṃ rāgārāgavimiśritam || 9 ||</l>
</lg>

<lg xml:id="HT1.10.10">
	<l>sa eva prāṇināṃ prāṇaḥ sa eva paramākṣaraḥ |</l>
	<l>sarvavyāpī sa evāsau sarvadehe vyavasthitaḥ || 10 ||</l>
</lg>

<lg xml:id="HT1.10.11">
	<l>sa evāsau jaganmayaḥ |</l>
	<l>bhāvābhāvau tadudbhūtau anyāni yāni tāni ca || 11 ||</l>
</lg>

<lg xml:id="HT1.10.12">
	<l>sarvavijñānarūpaṃ ca puruṣaṃ purāṇam īśvaram |</l>
	<l>ātmā jīvaṃ ca sattvaṃ ca kālaḥ pudgala eva ca |</l>
	<l>sarvabhāvasvabhāvo 'sau māyārūpīva saṃsthitaḥ || 12 ||</l>
</lg>

<lg xml:id="HT1.10.13">
	<l>prathamānandamātraṃ tu paramānandaṃ dvisaṃkhyataḥ |</l>
	<l>tṛtīyaṃ viramākhyaṃ tu caturthaṃ sahajaṃ sṛtam || 13 ||</l>
</lg>

<lg xml:id="HT1.10.14">
	<l>evaṃ śrutvā tu vai sarve vajragarbhādayo budhāḥ |</l>
	<l>paramavismayam āpannā mūrchitāḥ patitāvanau || 14 ||</l>
</lg>

<lg xml:id="HT1.10.15">
	<l>prathamānandaṃ jagadrūpaṃ paramānandaṃ jagat tathā |</l>
	<l>viramānandaṃ jagac caiva na vidyet sahajaṃ triṣu || 15 || iti ||</l>
</lg>

<lg xml:id="HT1.10.16">
	<l>bhagavān āha hevajraḥ sarvabuddhaikavigrahaḥ |</l>
	<l>saṃśayāpanayaṃ divyaṃ vajragarbhasya bodhaye || 16 ||</l>
</lg>

<lg xml:id="HT1.10.17">
	<l>na rāgo na virāgaś ca madhyamā nopalabhyate |</l>
	<l>trayāṇāṃ varjanād eva sahajaḥ saṃbodhir ucyate || 17 ||</l>
</lg>

<lg xml:id="HT1.10.18">
	<l>athavā sarvātmakaḥ saiva athavā sarvair vivarjitaḥ |</l>
	<l>viramādau lakṣayet tac ca ānandatrayavarjitam || 18 ||</l>
</lg>

<lg xml:id="HT1.10.19">
	<l>prathamaṃ meghavad bhāti siddhe tu māyāvad bhavet |</l>
	<l>sahasā svapnavad bhāti svapijāgradabhedavat || 19 ||</l>
</lg>

<lg xml:id="HT1.10.20">
	<l>abhedalakṣaṇāsiddhau mudrāyogīti sidhyati |</l>
	<l>ity āha maṇḍalaṃ śāstā catuṣkoṇaṃ samujjvalam || 20 ||</l>
</lg>

<lg xml:id="HT1.10.21">
	<l>caturdvāraṃ mahādīptaṃ hārārdhahārabhūṣitam |</l>
	<l>srakcitracāmarair yuktam aṣṭastambhopaśobhitam || 21 ||</l>
</lg>

<lg xml:id="HT1.10.22">
	<l>vajrasūtrasamāyuktaṃ nānāpuṣpopaśobhitam |</l>
	<l>dhūpaṃ dīpaṃ tathā gandham aṣṭakalaśādibhir yutam || 22 ||</l>
</lg>

<lg xml:id="HT1.10.23">
	<l>te ca pallavāgrāḥ syur vastrācchāditakandharāḥ |</l>
	<l>pañcaratnaparikṣiptaṃ dadyād vijayaṃ ca pūrvataḥ || 23 ||</l>
</lg>

<lg xml:id="HT1.10.24">
	<l>navena suniyuktena supramāṇena cāruṇā |</l>
	<l>sūtreṇa sūtrayet prājñaḥ sveṣṭadevatarūpataḥ || 24 ||</l>
</lg>

<lg xml:id="HT1.10.25">
	<l>cakreśasya japel lakṣaṃ māṇḍaleyasya tathāyutam |</l>
	<l>pūrvoktenaiva mantreṇa śodhayed dharaṇīṃ budhaḥ || 25 ||</l>
</lg>

<lg xml:id="HT1.10.26">
	<l>baliṃ ca dāpayet tatra prāg akārādimantrataḥ |</l>
	<l>rakṣāṃ caiva yathoddiṣṭāṃ yathā dhyāne tathātra ca || 26 ||</l>
</lg>

<lg xml:id="HT1.10.27">
	<l>prakāśitās tu ye sekā vidhivad dadyāt svamaṇḍale |</l>
	<l>pūjā cābhyarthanā caiva yathākhyātā tathātra ca || 27 ||</l>
</lg>

<lg xml:id="HT1.10.28">
	<l>śuddhaṃ dvipuṭam vilikhyāśu gauryādīnāṃ likhet tataḥ |</l>
	<l>pūrveṇa likhet kartiṃ dakṣiṇe paścime tathā || 28 ||</l>
</lg>

<lg xml:id="HT1.10.29">
	<l>uttare agnikoṇe ca nairṛtye vāyave tathā |</l>
	<l>aiśāne ca yathākathitam adhordhve ca tathā tathā || 29 ||</l>
</lg>

<lg xml:id="HT1.10.30">
	<l>vajrasattvakṛtāṭopaḥ kṛtam ālīḍha pādayoḥ |</l>
	<l>praviśen maṇḍalācāryo dvibhujahevajrayogataḥ || 30 ||</l>
</lg>

<lg xml:id="HT1.10.31">
	<l>snātaḥ śuciḥ sugandhāṅgo vicitrābharaṇabhūṣitaḥ |</l>
	<l>hūṁhūṁkārakṛtāṭopo hīhīkārabhayānakaḥ || 31 ||</l>
</lg>

<lg xml:id="HT1.10.32">
	<l>paścāt tattvaṃ samākhyāti viśuddhaṃ jñānarūpiṇam |</l>
	<l>saṃsāravyavadānena nāsti bhedo manāg api || 32 ||</l>
</lg>

<lg xml:id="HT1.10.33">
	<l>paramaratau na ca bhāva na bhāvaka |</l>
	<l>na ca vigraha na ca grāhya na grāhaka |</l>
	<l>māṃsa na śoṇita viṣṭa na mūtraṃ  |</l>
	<l>na ca ghṛṇa moha na śaucapavitram || 33 ||</l>
</lg>

<lg xml:id="HT1.10.34">
	<l>rāga na dveṣa na moha na īrṣyā</l>
	<l>na ca paiśunya na māna na dṛśyam |</l>
	<l>bhāva na bhāvaka mitra na śatruṃ</l>
	<l>nistaraṅga sahajākhya vicitram || 34 ||</l>
</lg>

<lg xml:id="HT1.10.35">
	<l>ity āha vajragarbhākhyaḥ kasmād bhūtātmakaṃ bhavet |</l>
	<l>dehaṃ svabhāvataḥ śuddham ādāv evāsvabhāvakam || 35 ||</l>
</lg>

<lg xml:id="HT1.10.36">
	<l>tatrāha bhagavān vajrī ḍākinīnāṃ sukhaṃdadaḥ |</l>
	<l>nistaraṅgasvarūpātmā sarvadehe vyavasthitaḥ || 36 ||</l>
</lg>

<p xml:id="HT1.10.37">
	he bhagavan | kasmān mahābhautikaḥ skandhaḥ || 37 || 
</p>

<lg xml:id="HT1.10.38">
	<l>bhagavān āha—</l>
	<l>bolakakkolayogena |</l>
	<l>sparśāt kāṭhinyadharmeṇa pṛthivī tatra jāyate || 38 ||</l>
</lg>

<lg xml:id="HT1.10.39">
	<l>bodhicittadravākārād abdhātoś ca sambhavaḥ |</l>
	<l>tajo jāyate gharṣaṇād gamanād vāyuḥ prakīrtitaḥ || 39 ||</l>
</lg>

<lg xml:id="HT1.10.40">
	<l>saukhyam ākāśadhātuś ca pañcabhiḥ pariveṣṭitaḥ |</l>
	<l>tasmāt saukhyaṃ na tattvākhyaṃ mahābhūtaṃ yataḥ sukham || 40 ||</l>
</lg>

<lg xml:id="HT1.10.41">
	<l>sahajābhyāṃ yad utpannaṃ sahajaṃ tan nigadyate |</l>
	<l>svabhāvaṃ sahajam ity uktaṃ sarvākāraikasaṃvaram || 41 ||</l>
</lg>

<lg xml:id="HT1.10.42">
	<l>kṛpopāyo bhaved yogī mudrā hetuviyogataḥ |</l>
	<l>śūnyatākaruṇābhinnaṃ bodhicittam iti smṛtam || 42 ||</l>
</lg>

<lg xml:id="HT1.10.43">
	<l>na mantrajāpo na tapo na homo</l>
	<l>na māṇḍaleyaṃ na ca maṇdalaṃ ca |</l>
	<l>sa mantrajāpaḥ sa tapaḥ sa homas</l>
	<l>taṃ māṇḍaleyaṃ taṃ maṇḍalaṃ</l>
	<l>samāsataś cittasamājarūpī || 44 ||</l>
</lg>

<p xml:id="HT1.10.col">
	abhiṣekapaṭalo daśamaḥ ||
</p>
</div> <!--End of paṭala 1.10-->

<div n="11" type="paṭala">
<lg xml:id="HT1.11.1">
	<l>samā krūrā lalāṭī ca pātanā kathitā sadā |</l>
	<l>vaśyā vāmāśritā dṛṣṭiḥ puttalī dvau ca vāmataḥ || 1 ||</l>
</lg>

<lg xml:id="HT1.11.2">
	<l>ākṛṣṭir dakṣiṇe bhāge dvau ca urdhve niyojayet |</l>
	<l>madhyamā stambhanā dṛṣṭir dvau ca nāsājaḍāntare || 2 ||</l>
</lg>

<lg xml:id="HT1.11.3">
	<l>pātanā recakenaiva kumbhakena vaśīkaret |</l>
	<l>pūrakeṇa tu cākṛṣṭiḥ stambhanā praśāntakena tu || 3 ||</l>
</lg>

<lg xml:id="HT1.11.4">
	<l>pātanā snigdhavṛkṣeṣu vaśyā puṣpe prakīrtitā |</l>
	<l>ākṛṣṭir vajravṛkṣeṣu stambhanā sacale tṛṇe || 4 ||</l>
</lg>

<lg xml:id="HT1.11.5">
	<l>ṣaṇmāsābhyāsayogena sidhyante nātra saṃśayaḥ |</l>
	<l>bhrāntir atra na kartavyā acintyā buddhaṛddhayaḥ || 5 ||</l>
</lg>

<lg xml:id="HT1.11.6">
	<l>sādhayitvā caturdṛṣṭiṃ sattvān avatārayed budhaḥ |</l>
	<l>māraṇaṃ nātra kāryaṃ syāt samayabhedaḥ paraṃ bhavet || 6 ||</l>
</lg>

<lg xml:id="HT1.11.7">
	<l>sarvākāryaṃ tu kartavyaṃ hitvā sattvasya vañcanam |</l>
	<l>sattvāpakāramātreṇa mudrāsiddhir na labhyate || 7 ||</l>
</lg>

<lg xml:id="HT1.11.8">
	<l>samayaṃ ca bhakṣayet tatra |</l>
	<l>nādiṃ gādiṃ tathā hādim antaśvam ādiśvaṃ ca vā || 8 ||</l>
</lg>

<lg xml:id="HT1.11.9">
	<l>pañcāmṛtaṃ tathā bhakṣyaṃ hevajre siddhihetunā |</l>
	<l>saptāvartaṃ tato lakṣed dhevajroktais tu lakṣaṇaiḥ || 9 ||</l>
</lg>

<lg xml:id="HT1.11.10">
	<l>saptāvartair bhavet siddhir viramānandadūṣakī |</l>
	<l>susvaraṃ cakṣuṣmāṇaṃ gandhakāyaṃ mahāvapuḥ || 10 ||</l>
</lg>

<lg xml:id="HT1.11.11">
	<l>saptacchāyā bhavet tasya dṛṣṭvā yogī tu lakṣayet |</l>
	<l>tasya prāśitamātreṇa khecaratvaṃ bhavet kṣaṇāt || 11 ||</l>
</lg>

<lg xml:id="HT1.11.12">
	<l>kurukullāyāḥ sādhanaṃ vakṣye sarvasattvavaśāya tu |</l>
	<l>saṃkṣiptaṃ pūrvam uddiṣṭaṃ vistareṇa kalpadvādaśaiḥ || 12 ||</l>
</lg>

<lg xml:id="HT1.11.13">
	<l>hrīḥkārasambhavā devī raktavarṇā caturbhujā |</l>
	<l>iṣukārmukahastā ca utpalāṅkuśadhāriṇī || 13 ||</l>
</lg>

<lg xml:id="HT1.11.14">
	<l>asyā bhāvanamātreṇa trailokyaṃ vaśam ānayet |</l>
	<l>lakṣam ekena rājānaṃ prajālokāyutena tu || 14 ||</l>
</lg>

<lg xml:id="HT1.11.15">
	<l>paśupakṣyādayaḥ koṭyā saptalakṣeṇa cāsurān |</l>
	<l>lakṣadvayena devāṃś ca śatenaikena mantriṇaḥ || 15 ||</l>
</lg>

<p xml:id="HT1.11.col">
	vajragarbhābhisaṃbodhir nāma kalparājaḥ samāptaḥ || ||
</p>
</div> <!--End of paṭala 1.11-->
</div> <!--End of kalpa 1-->

<div n="2" type="kalpa">
<div n="1" type="paṭala">
<p xml:id="HT2.1.1">
	<lg>
		<l>deśayatu yathānyāyaṃ pratiṣṭhālakṣaṇaṃ śubham |</l>
		<l>bhagavān vajrasārātmā sarvabuddhaikasaṃgrahaḥ || 1 ||</l>
	</lg>
</p>

<p xml:id="HT2.1.2">
	<lg>
		<l>homaṃ kṛtvā yathāproktaṃ vartayitvā tu maṇḍalam |</l>
		<l>pradoṣe saṃskaret pratimāṃ kṛtvādhivāsanādikam || 2 ||</l>
	</lg>
</p>

<lg xml:id="HT2.1.3">
	<l>gaganasthān sarvabuddhān vai pratimāhṛdaye praveśayet |</l>
	<l>sveṣṭadevatasamāyogī prekṣako mantrapāragaḥ || 3 ||</l>
</lg>

<lg xml:id="HT2.1.4">
	<l>oṁ vajrapuṣpe āḥ hūṁ svāhā |</l>
	<l>oṁ vajradhūpe āḥ hūṁ svāhā |</l>
	<l>oṁ vajradīpe āḥ hūṁ svāhā |</l>
	<l>oṁ vajragandhe āḥ hūṁ svāhā |</l>
	<l>oṁ vajranaivedye āḥ hūṁ svāhā || 4 ||</l>
</lg>

<lg xml:id="HT2.1.5">
	<l>nānāhūṁkāraniṣpannān puṣpādyāṃs tu ḍhaukayet |</l>
	<l>arghapādyādikaṃ prāgvat pūrvatantravidhikramaiḥ || 5 ||</l>
</lg>

<lg xml:id="HT2.1.6">
	<l>śāntike vartulaṃ kuṇḍaṃ caturasraṃ tu pauṣṭike |</l>
	<l>trikoṇaṃ māraṇe proktaṃ śeṣān atraiva sādhayet || 6 ||</l>
</lg>

<lg xml:id="HT2.1.7">
	<l>ekahastārdhahastaṃ vā adhordhve śāntikaṃ bhavet |</l>
	<l>dvihastam ekahastaṃ ca adhordhve pauṣṭikaṃ matam || 7 ||</l>
</lg>

<lg xml:id="HT2.1.8">
	<l>viṃśatyaṅgulam ardhaṃ vā adhordhve ca māraṇam |</l>
	<l>śuklavarṇaṃ bhavec chāntau pītaṃ pauṣṭike tathā || 8 ||</l>
</lg>

<lg xml:id="HT2.1.9">
	<l>māraṇe kṛṣṇavarṇaṃ ca vaśye raktaṃ prakīrtitam |</l>
	<l>yathā vaśye tathākṛṣṭau dveṣādau yathā māraṇe || 9 ||</l>
</lg>

<lg xml:id="HT2.1.10">
	<l>tilaṃ śāntau dadhi puṣṭau māraṇe kaṇṭakaṃ tathā |</l>
	<l>dveṣādau kaṇṭakaṃ proktaṃ vaśyākṛṣṭau ca utpalam || 10 ||</l>
</lg>

<p xml:id="HT2.1.11">
	<lg>
		<l>oṁ agnaye mahātejā sarvakāmārthaprasādhakaḥ |</l>
		<l>kāruṇyakṛtasattvārthaḥ asmin sannihito bhava ||</l>
	</lg>
	agnyāvāhanam || 11 ||
</p>

<lg xml:id="HT2.1.12">
	<l>tvaṃ devi sākṣibhūtāsi hevajrakrodhapūjite |</l>
	<l>nānāratnadharī dhātrī amuko 'haṃ maṇḍalaṃ likhe || 12 ||</l>
</lg>

<lg xml:id="HT2.1.13">
	<lg>
		<l>svārthaṃ caiva parārthaṃ ca sādhituṃ gaccha havyabhuk |</l>
		<l>āgamiṣyasi yathākāle sarvasiddhiṃ kuruṣva me ||</l>
	</lg>
	agnisantoṣaṇamantraḥ || 13 ||
</lg>

<lg xml:id="HT2.1.14">
	<l>oṁ jaḥ hūṃ vaṃ hoḥ khaṃ raṃ—arghamantraḥ |</l>
	<l>oṁ nī rī hūṁ khaḥ—pādyamantraḥ |</l>
	<l>oṁ dhvaṃ dhvaṃ—naivedyamantraḥ || 14 ||</l>
</lg>

<p xml:id="HT2.1.col">
	pratiṣṭhāpaṭalaḥ prathamaḥ || ||
</p>
</div> <!--End of paṭala 2.1-->

<div n="2" type="paṭala">
<lg xml:id="HT2.2.1">
	<l>vajragarbha āha—</l>
	<l>gaganavat sarvadharmeṣu sāgare tumbikā yathā |</l>
	<l>sattvāḥ kathaṃ sidhyante sveṣṭadevatarūpataḥ || 1 ||</l>
</lg>

<lg xml:id="HT2.2.2">
	<l>bhagavān āha—</l>
	<l>nairātmyāyogayuktena athavā śrīherukodyataḥ |</l>
	<l>kṣaṇam apy anyacittaḥ san na tiṣṭhet siddhikāṅkṣakaḥ || 2 ||</l>
</lg>

<lg xml:id="HT2.2.3">
	<l>prathamābhyāsakālasya sthānaṃ vai kalpitaṃ śubham |</l>
	<l>yatrasthaḥ sidhyate mantrī ekacittaḥ samāhitaḥ || 3 ||</l>
</lg>

<lg xml:id="HT2.2.4">
	<l>svagṛheṣu niśākāle siddho 'ham iti cetasā |</l>
	<l>bhāvayed yoginīṃ prājño 'thavā śrīherukākṛtim || 4 ||</l>
</lg>

<lg xml:id="HT2.2.5">
	<l>aṅghriṃ prakṣālayan bhuñjann ācaman pūga bhakṣayan |</l>
	<l>candanair hastaṃ mardayan kaupinaiś chādayan kaṭim || 5 ||</l>
</lg>

<lg xml:id="HT2.2.6">
	<l>niḥsaran bhāṣayan bhāṣāṃ gacchaṃs tiṣṭhan ruṣan hasan |</l>
	<l>bhagavatīṃ sevayan prājño yoginīṃ bhāvayed vratī || 6 ||</l>
</lg>

<lg xml:id="HT2.2.7">
	<l>kṣaṇam apy anyarūpeṇa avidyāduṣṭacetasā |</l>
	<l>na sthātavyaṃ budhair yatnāt siddhyarthaṃ siddhikāṅkṣibhiḥ || 7 ||</l>
</lg>

<lg xml:id="HT2.2.8">
	<l>vajragarbha mayākhyātaṃ dhyānaṃ kilbiṣanāśanam |</l>
	<l>siddhyarthaṃ kautukenāpi pakṣam ekaṃ parīkṣatām || 8 ||</l>
</lg>

<lg xml:id="HT2.2.9">
	<l>sarvacintāṃ parityajya devatāmūrticetasā |</l>
	<l>dinam ekam avicchinnaṃ bhāvayitvā parīkṣatha || 9 ||</l>
</lg>

<lg xml:id="HT2.2.10">
	<l>nānyopāyo 'sti saṃsāre svaparārthaprasiddhaye |</l>
	<l>sakṛd abhyāsitā vidyā sadyaḥ pratyayakāriṇī || 10 ||</l>
</lg>

<lg xml:id="HT2.2.11">
	<l>bhayonmādais tathā duḥkhaiḥ śokapīḍādyupadravaiḥ |</l>
	<l>rāgadveṣamahāmohaiḥ sādhako naiva kliśyate || 11 ||</l>
</lg>

<lg xml:id="HT2.2.12">
	<l>evaṃ vimṛṣyamāṇā vai hitāhitaphalodayam |</l>
	<l>kathaṃ te kṣaṇam apy ekaṃ yoginaḥ santi raurave || 12 ||</l>
</lg>

<lg xml:id="HT2.2.13">
	<l>pañcānantaryakārī ca prāṇivadhe ratāś ca ye |</l>
	<l>api tu ye janmahīnā ye mūrkhāḥ krūrakarmiṇaḥ || 13 ||</l>
</lg>

<lg xml:id="HT2.2.14">
	<l>kurūpā vikalagātrāś ca sidhyante te 'pi cintayā |</l>
	<l>daśakuśalābhyāsī ca gurubhakto jitendriyaḥ || 14 ||</l>
</lg>

<lg xml:id="HT2.2.15">
	<l>mānakrodhavinirmuktaḥ sa tāvat sidhyate dhruvam |</l>
	<l>satatābhyāsayogena siddhilabdhaḥ samāhitaḥ || 15 ||</l>
</lg>

<lg xml:id="HT2.2.16">
	<l>māsam ekaṃ cared guptaṃ yāvan mudrā na labhyate |</l>
	<l>ādeśaṃ labhate mantrī yoginībhir ādiśyate || 16 ||</l>
</lg>

<lg xml:id="HT2.2.17">
	<l>gṛhītvā amukīṃ mudrāṃ sattvārthaṃ kuru vajradhṛk |</l>
	<l>tāṃ ca prāpya viśālākṣīṃ rūpayauvanamaṇḍitām || 17 ||</l>
</lg>

<lg xml:id="HT2.2.18">
	<l>sihlakarpūrasaṃyuktāṃ bodhicittena saṃskaret |</l>
	<l>daśakuśalād ārabhya tasyāṃ dharmaṃ prakāśayet || 18 ||</l>
</lg>

<lg xml:id="HT2.2.19">
	<l>devatārūpacittaṃ ca samayaṃ caikacittatām |</l>
	<l>māsam ekena bhavyā sā bhaven naivātra saṃśayaḥ || 19 ||</l>
</lg>

<lg xml:id="HT2.2.20">
	<l>varalabdhā yato nārī sarvasaṃkalpavarjitā |</l>
	<l>athavā cātmanaḥ śaktyā kṛṣṭvā mudrāṃ prakalpayet || 20 ||</l>
</lg>

<lg xml:id="HT2.2.21">
	<l>devāsuramanuṣyebhyo yakṣebhyaḥ kinnarād api |</l>
	<l>tāṃ ca gṛhya carec caryām ātmano dhairyapratyayāt || 21 ||</l>
</lg>

<lg xml:id="HT2.2.22">
	<l>na caryā bhogataḥ proktā yā khyātā bhīmarūpiṇī |</l>
	<l>svacittapratyavekṣāya sthiraṃ kiṃ vā calaṃ manaḥ || 22 ||</l>
</lg>

<lg xml:id="HT2.2.23">
	<l>vajragarbha āha—</l>
	<l>nairātmyāyogayuktena mudrātvaṃ viśiṣyate katham |</l>
	<l>mudrayā mudrayā dvābhyāṃ mudrāsiddhiḥ kathaṃ bhavet || 23 ||</l>
</lg>

<lg xml:id="HT2.2.24">
	<l>bhagavān āha—</l>
	<l>strīrūpaṃ vihāyānyad rūpaṃ kuryād bhagavataḥ |</l>
	<l>stanaṃ hṛtvā bhaved bolaṃ kakkolamadhyasaṃsthitam ||</l>
</lg>

<lg xml:id="HT2.2.25">
	<l>tīradvayaṃ bhaved ghaṇṭā kiñjalkaṃ bolakaṃ bhavet |</l>
	<l>śeṣarūpaṃ mahātmāno herukasya mahārateḥ || 25 ||</l>
</lg>

<lg xml:id="HT2.2.26">
	<l>herukayogasya puṃsaḥ puṃstvam āyāty ayatnataḥ |</l>
	<l>mudrāsiddhir bhavet tasmād vyaktaśaktasya yoginaḥ || 26 ||</l>
</lg>

<lg xml:id="HT2.2.27">
	<l>utpattipralayābhyāṃ ca prajñopāyaṃ na bādhyate |</l>
	<l>upāyaḥ sambhavo yasmāl layaṃ prajñā bhavāntakī || 27 ||</l>
</lg>

<lg xml:id="HT2.2.28">
	<l>tena pralayaṃ nāsyāsti utpādo naiva tattvataḥ |</l>
	<l>pralayāl līyate kaścil layābhāvān na ca kṣayaḥ || 28 ||</l>
</lg>

<lg xml:id="HT2.2.29">
	<l>utpattikramayogena prapañcaṃ bhāvayed vratī |</l>
	<l>prapañcaṃ svapnavat kṛtvā prapañcair niṣprapañcayet || 29 ||</l>
</lg>

<lg xml:id="HT2.2.30">
	<l>yathā māyā yathā svapnaṃ yathā syād antarābhavam |</l>
	<l>tathaiva maṇḍalaṃ bhāti sātatyābhyāsayogataḥ || 30 ||</l>
</lg>

<lg xml:id="HT2.2.31">
	<l>mahāmudrābhiṣekeṣu yathā jñātaṃ mahat sukham |</l>
	<l>tasyaivaitat prabhāvaḥ syān maṇḍalaṃ nānyasambhavam || 31 ||</l>
</lg>

<lg xml:id="HT2.2.32">
	<l>sukhaṃ kṛṣṇaṃ sukhaṃ pītaṃ sukhaṃ raktaṃ sukhaṃ sitam |</l>
	<l>sukhaṃ śyāmaṃ sukhaṃ nīlaṃ sukhaṃ kṛtsnaṃ carācaram || 32 ||</l>
</lg>

<lg xml:id="HT2.2.33">
	<l>sukhaṃ prajñā sukhopāyaḥ sukhaṃ kundurujaṃ tathā |</l>
	<l>sukhaṃ bhāvaḥ sukhābhāvo vajrasattvaḥ sukhaḥ smṛtaḥ || 33 ||</l>
</lg>

<lg xml:id="HT2.2.34">
	<l>vajragarbha āha—</l>
	<l>utpannakramayogo 'yaṃ satsukhaṃ mahāsukhaṃ matam |</l>
	<l>utpanno bhāvanāhīno utpattyā kiṃ prayojanam || 34 ||</l>
</lg>

<lg xml:id="HT2.2.35">
	<l>bhagavān āha—</l>
	<l>aho śraddhāvegena naṣṭo mahābodhisattva iti |</l>
	<l>dehābhāve kutaḥ saukhyaṃ saukhyaṃ vaktuṃ na śakyate |</l>
	<l>vyāpyavyāpakarūpeṇa sukhena vyāpitaṃ jagat || 35 ||</l>
</lg>

<lg xml:id="HT2.2.36">
	<l>yathā puṣpāśritaṃ gandhaṃ puṣpābhāvān na gamyate |</l>
	<l>tathā rūpādyabhāvena saukhyaṃ naivopalabhyate || 36 ||</l>
</lg>

<lg xml:id="HT2.2.37">
	<l>bhāvo 'haṃ naiva bhāvo 'haṃ buddho 'haṃ vastubodhanāt |</l>
	<l>māṃ na jānanti ye mūḍhāḥ kausīdyopahatāś ca ye || 37 ||</l>
</lg>

<lg xml:id="HT2.2.38">
	<l>vihare 'haṃ sukhāvatyāṃ sadvajrayoṣidbhage |</l>
	<l>ekārākṛtirūpe tu buddharatnakaraṇḍake || 38 ||</l>
</lg>

<lg xml:id="HT2.2.39">
	<l>vyākhyātāham ahaṃ dharmaḥ śrotāhaṃ svagaṇair yutaḥ |</l>
	<l>sādhyo 'haṃ jagataḥ śāstā loko 'haṃ laukiko 'py aham || 39 ||</l>
</lg>

<lg xml:id="HT2.2.40">
	<l>sahajānandasvabhāvo 'haṃ paramāntaviramādikam |</l>
	<l>tathā ca pratyayaṃ putra andhakāre pradīpavat || 40 ||</l>
</lg>

<lg xml:id="HT2.2.41">
	<l>dvātriṃśallakṣaṇī śāstā aśītyanuvyañjanī prabhuḥ |</l>
	<l>yoṣidbhage sukhāvatyāṃ śukranāmnā vyavasthitaḥ || 41 ||</l>
</lg>

<lg xml:id="HT2.2.42">
	<l>vinā tena na saukhyaṃ syāt saukhyaṃ hitvā bhaven na saḥ |</l>
	<l>sāpekṣam asamarthatvād devatāyogataḥ sukham || 42 ||</l>
</lg>

<lg xml:id="HT2.2.43">
	<l>tasmād buddho na bhāvaḥ syād abhāvarūpo 'pi naiva saḥ |</l>
	<l>bhujamukhākārarūpī ca arūpī paramasaukhyataḥ || 43 ||</l>
</lg>

<lg xml:id="HT2.2.44">
	<l>tasmāt sahajaṃ jagat sarvaṃ sahajaṃ svarūpam ucyate |</l>
	<l>svarūpam eva nirvāṇaṃ viśuddhyākāracetasā || 44 ||</l>
</lg>

<lg xml:id="HT2.2.45">
	<l>devatārūpayogaṃ tu jātamātre vyavasthitam |</l>
	<l>bhujamukhavarṇasaṃsthānāt kiṃtu prākṛtavāsanā || 45 ||</l>
</lg>

<lg xml:id="HT2.2.46">
	<l>yenaiva viṣakhaṇḍena mriyante sarvajantavaḥ |</l>
	<l>tenaiva viṣatattvajño viṣeṇa sphoṭayed viṣam || 46 ||</l>
</lg>

<lg xml:id="HT2.2.47">
	<l>yathā vātagṛhītasya māṣabhakṣyaṃ pradīyate |</l>
	<l>vātena hanyate vātaṃ viparītauṣadhikalpanāt |</l>
	<l>bhavaḥ śuddho bhavenaiva vikalpaṃ pratikalpataḥ || 47 ||</l>
</lg>

<lg xml:id="HT2.2.48">
	<l>karṇe toyaṃ yathā viṣṭaṃ pratitoyena kṛṣyate |</l>
	<l>tathā bhavavikalpo 'pi ākāraiḥ śodhyate khalu || 48 ||</l>
</lg>

<lg xml:id="HT2.2.49">
	<l>yathā pāvakadagdhāś ca svidyante vahninā punaḥ |</l>
	<l>tathā rāgāgnidagdhāś ca svidyante rāgavahninā || 49 ||</l>
</lg>

<lg xml:id="HT2.2.50">
	<l>yena yena hi badhyante jantavo raudrakarmaṇā |</l>
	<l>sopāyena tu tenaiva mucyante bhavabandhanāt || 50 ||</l>
</lg>

<lg xml:id="HT2.2.51">
	<l>rāgeṇa badhyate loko rāgeṇaiva vimucyate |</l>
	<l>viparītabhāvanā hy eṣā na jñātā buddhatīrthikaiḥ || 51 ||</l>
</lg>

<lg xml:id="HT2.2.52">
	<l>kundureṣu bhavet pañca pañcabhūtasvarūpataḥ |</l>
	<l>eka eva mahānandaḥ pañcatāṃ yānti bhedanaiḥ || 52 ||</l>
</lg>

<lg xml:id="HT2.2.53">
	<l>bolakakkolayogena sparśāt kāṭhinyavāsanā |</l>
	<l>kaṭhinasya mohadharmatvān moho vairocano mataḥ || 53 ||</l>
</lg>

<lg xml:id="HT2.2.54">
	<l>bodhicittaṃ dravaṃ yasmād dravam abdhātukaṃ matam |</l>
	<l>apām akṣobhyarūpatvād dveṣo akṣobhyanāyakaḥ || 54 ||</l>
</lg>

<lg xml:id="HT2.2.55">
	<l>dvayor gharṣaṇasaṃyogāt tejo jāyate sadā |</l>
	<l>rāgo 'mitābhavajraḥ syād rāgas tejasi sambhavet || 55 ||</l>
</lg>

<lg xml:id="HT2.2.56">
	<l>kakkolake yac cittaṃ tat samīraṇarūpakam |</l>
	<l>īrṣyā amoghasiddhiḥ syād amogho vāyusambhavaḥ || 56 ||</l>
</lg>

<lg xml:id="HT2.2.57">
	<l>sukhaṃ rāgaṃ bhaved raktaṃ raktir ākāśalakṣaṇā |</l>
	<l>ākāśaṃ piśunavajraḥ syāt piśunam ākāśasambhavam || 57 ||</l>
</lg>

<lg xml:id="HT2.2.58">
	<l>ekam eva mahac cittaṃ pañcarūpeṇa lakṣitam |</l>
	<l>pañcasu kuleṣūtpannās tatrānekasahasraśaḥ || 58 ||</l>
</lg>

<lg xml:id="HT2.2.59">
	<l>tasmād ekasvabhāvo 'sau mahāsukhaḥ paramaśāśvataḥ |</l>
	<l>pañcatāṃ yāti bhedena rāgādipañcacetasā || 59 ||</l>
</lg>

<lg xml:id="HT2.2.60">
	<l>daśagaṅgānadivālukatulyā</l>
	<l>ekakuleṣu tathāgatasaṅghāḥ |</l>
	<l>saṅghakuleṣu anekakulāni</l>
	<l>teṣu kuleṣu kulāni śatāni || 60 ||</l>
</lg>

<lg xml:id="HT2.2.61">
	<l>tāni ca lakṣakulāni mahānti</l> 
	<l>koṭikuleṣu asaṃkhya bhavanti |</l>
	<l>tatra kuleṣu asaṃkhyakulāni</l>
	<l>paramānandakulodbhavāni || 61 ||</l>
</lg>

<p xml:id="HT2.2.col">
	hevajre ḍākinījālaśaṃvare siddhinirṇayanāmā dvitīyaḥ paṭalaḥ || ||
</p>
</div> <!--End of paṭala 2.2-->

<div n="3" type="paṭala">
<lg xml:id="HT2.3.1">
	<l>atha vajrī sarvatantranidānaṃ nāmopāyaṃ yoginīnāṃ kathayām āsa |</l>
	<l>saṃvaraṃ cābhiṣekaṃ ca sandhyābhāṣaṃ tathaiva ca |</l>
	<l>ānandakṣaṇabhedaṃ ca anyac ca bhojanādikam || 1 ||</l>
</lg>

<lg xml:id="HT2.3.2">
	<l>tatra saṃvaram āha—</l>
	<l>saṃvaraṃ sarvabuddhānām evaṃkāre pratiṣṭhitam |</l>
	<l>abhiṣekāj jñāyate samyag ekākāraṃ mahat sukham || 2 ||</l>
</lg>

<lg xml:id="HT2.3.3">
	<l>atha bhagavantaṃ vajrasattvaṃ yoginya evam āhuḥ—</l>
	<l>evaṃkāraṃ kim ucyate ḍākinīnāṃ tu saṃvaram |</l>
	<l>deśayantu yathānyāyaṃ bhagavāṃs chāstā jagadguruḥ || 3 ||</l>
</lg>

<lg xml:id="HT2.3.4">
	<l>bhagavān āha—</l>
	<l>ekārākṛti yad divyaṃ madhye vaṃkārabhūṣitam |</l>
	<l>ālayaḥ sarvasaukhyānāṃ buddharatnakaraṇḍakam || 4 ||</l>
</lg>

<lg xml:id="HT2.3.5">
	<l>ānandās tatra jāyante kṣaṇabhedena bheditāḥ |</l>
	<l>kṣaṇajñānāt sukhajñānam evaṃkāre pratiṣṭhitam || 5 ||</l>
</lg>

<lg xml:id="HT2.3.6">
	<l>vicitraṃ ca vipākaṃ ca vimardo vilakṣaṇas tathā |</l>
	<l>catuḥkṣaṇaṃ samāgamya evaṃ jānanti yoginaḥ || 6 ||</l>
</lg>

<lg xml:id="HT2.3.7">
	<l>vicitraṃ vividhaṃ khyātaṃ āliṅganacumbanādikam |</l>
	<l>vipākaṃ tadviparyāsaṃ sukhajñānasya bhuñjanam || 7 ||</l>
</lg>

<lg xml:id="HT2.3.8">
	<l>vimardam ālocanaṃ proktaṃ sukhaṃ bhuktaṃ mayeti ca |</l>
	<l>vilakṣaṇaṃ tribhyo 'nyad rāgārāgavivarjitam || 8 ||</l>
</lg>

<lg xml:id="HT2.3.9">
	<l>vicitre prathamānadaḥ paramānando vipākake |</l>
	<l>viramānando vimarde ca sahajānando vilakṣaṇe || 9 ||</l>
</lg>

<lg xml:id="HT2.3.10">
	<l>ācārya guhya prajñā ca caturthaṃ tat punas tathā |</l>
	<l>ānandādyāḥ kramaśo jñeyāś catuḥsecanasaṃkhyayā || 10 ||</l>
</lg>

<lg xml:id="HT2.3.11">
	<l>hasitaśuddhyā tv ācārya īkṣaṇe guhyakas tathā |</l>
	<l>prajñā hi pāṇyāvāptau ca tat punar dvandvatantrake || 11 ||</l>
</lg>

<lg xml:id="HT2.3.12">
	<l>sekaṃ caturvidhaṃ khyātaṃ sattvānāṃ siddhihetave |</l>
	<l>sicyate snāpyate aneneti sekas tenābhidhīyate || 12 ||</l>
</lg>

<lg xml:id="HT2.3.13">
	<l>pāṇibhyāṃ tu samāliṅgya prajñāṃ vai ṣoḍaśābdikām |</l>
	<l>ghaṇṭāvajrasamāyogād ācāryasecanaṃ matam || 13 ||</l>
</lg>

<lg xml:id="HT2.3.14">
	<l>cāruvaktrāṃ viśālākṣīṃ rūpayauvanamaṇḍitām |</l>
	<l>jyeṣṭhānāmikābhyāṃ tu śiṣyavaktre nipātayet || 14 ||</l>
</lg>

<lg xml:id="HT2.3.15">
	<l>kāritavyaṃ ca tatraiva samarasaṃ śiṣyagocaram |</l>
	<l>prajñāṃ pūjayec chāstā arcayitvā samarpayet || 15 ||</l>
</lg>

<lg xml:id="HT2.3.16">
	<l>śāstā brūyān mahāsattva gṛhṇa mudrāṃ sukhāvahām |</l>
	<l>jñātvā śiṣyaṃ mahadbhūtaṃ nirīrṣyaṃ krodhavarjitam || 16 ||</l>
</lg>

<lg xml:id="HT2.3.17">
	<l>śāstā tam ājñāpayati kunduruṃ kuru vajradhṛk |</l>
	<l>śiṣyakṛtyaṃ pravakṣyāmi sekam anunāthayed yathā || 17 ||</l>
</lg>

<lg xml:id="HT2.3.18">
	<l>mudrāyuktaṃ guruṃ dṛṣṭvā stutipūjāṃ kared yathā |</l>
	<l>he bhagavan mahāśānta vajrayogaikatatparaḥ || 18 ||</l>
</lg>

<lg xml:id="HT2.3.19">
	<l>mudrāprasādhakābhedyavajrayogasamudbhavaḥ |</l>
	<l>yathā yūyaṃ mahātmāno mamāpi kuru tad vibho || 19 ||</l>
</lg>

<lg xml:id="HT2.3.20">
	<l>saṃsārapaṅkasaṃghāte magno 'haṃ trāhy aśaraṇam |</l>
	<l>miṣṭānnapānakhādyaṃ ca madanaṃ balaṃ mahattaram || 20 ||</l>
</lg>

<lg xml:id="HT2.3.21">
	<l>dhūpanaivedyamālyaṃ ca ghaṇṭādhvajavilepanaiḥ |</l>
	<l>ābhiḥ pūjābhiḥ śiṣyaḥ pūjayed vajradhāriṇam || 21 ||</l>
</lg>

<lg xml:id="HT2.3.22">
	<l>paramānande saṃprāpte nānātvavarjite kṣaṇe |</l>
	<l>śāstā brūyān mahāsattva dhāraṇīyaṃ mahat sukham || 22 ||</l>
</lg>

<lg xml:id="HT2.3.23">
	<l>yāvad ābodhiparyantaṃ sattvārthaṃ kuru vajradhṛk |</l>
	<l>ity evaṃ vadate vajrī śiṣyaṃ vīkṣya kriyāparam || 23 ||</l>
</lg>

<lg xml:id="HT2.3.24">
	<l>etad eva mahājñānaṃ sarvadehe vyavasthitam |</l>
	<l>advayaṃ dvayarūpaṃ ca bhāvābhāvātmakaṃ prabhum || 24 ||</l>
</lg>

<lg xml:id="HT2.3.25">
	<l>sthiracalaṃ vyāpya saṃtiṣṭhen māyārūpīva bhāti ca |</l>
	<l>maṇḍalacakrādyupāyena sātatyaṃ yāti niścayam || 25 ||</l>
</lg>

<p xml:id="HT2.3.26">
	<l>atha sarvayoginīnāṃ bhaginīnāṃ mṛṣitvā vajragarbho bhagavantam evam āha—</l>
	<l>maṇḍalacakraṃ kim ucyeta sarvabuddhātmakaṃ param |</l>
	<l>deśayantu yathānyāyaṃ bhagavanto bhrāntir me 'bhūt || 26 ||</l>
</p>

<lg xml:id="HT2.3.27">
	<l>bhagavān āha—</l>
	<l>maṇḍalaṃ sāram ity uktaṃ bodhicittaṃ mahat sukham |</l>
	<l>ādānaṃ taṃ karotīti maṇḍalaṃ mīlanaṃ matam || 27 ||</l>
</lg>

<lg xml:id="HT2.3.28">
	<l>cakraṃ nivahaṃ khadhātvākhyaṃ viṣayādīnāṃ viśodhanam |</l>
	<l>bolakakkolayogena tasya saukhyaṃ pratīyate || 28 ||</l>
</lg>

<lg xml:id="HT2.3.29">
	<l>vajragarbha uvāca—</l>
	<l>kena samayena sthātavyaṃ kena saṃvareṇeti |</l>
	<l>bhagavān āha—</l>
	<l>prāṇinaś ca tvayā ghātyā vaktavyaṃ ca mṛṣāvacaḥ |</l>
	<l>adattaṃ ca tvayā grāhyaṃ sevanaṃ parayoṣitaḥ || 29 ||</l>
</lg>

<lg xml:id="HT2.3.30">
	<l>ekacittaṃ prāṇivadhaṃ prāṇaṃ cittaṃ yato matam |</l>
	<l>lokān uttārayiṣyāmīti mṛṣāvādaṃ ca śabditam |</l>
	<l>yoṣicchukram adattaṃ ca paradārā svābhasundarī || 30 ||</l>
</lg>

<lg xml:id="HT2.3.31">
	<l>atha sarvayoginyo bhagavantam evam āhuḥ—</l>
	<l>ke punas te viṣayāḥ | kānīndriyāṇi | kim āyatanam | katamāḥ skandhāḥ | ke punas te dhātavaḥ | eṣāṃ kiṃ svabhāvam || 31 ||</l>
</lg>

<lg xml:id="HT2.3.32">
	<l>bhagavān āha ṣaḍ viṣayāḥ |</l>
	<l>rūpa śabdas tathā gandho rasaḥ sparśas tathaiva ca |</l>
	<l>dharmadhātusvabhāvaś ca ṣaḍ ete viṣayā matāḥ || 32 ||</l>
</lg>

<lg xml:id="HT2.3.33">
	<l>indriyāṇi ṣaṭ |</l>
	<l>cakṣuḥ śrotraṃ ca ghrāṇaṃ ca jihvā kāyo manas tathā |</l>
	<l>mohavajrādibhir yuktāni ṣaḍ etānīndryāṇi ca || 33 ||</l>
</lg>

<lg xml:id="HT2.3.34">
	<l>viṣayaviṣayillakābhyāṃ tu dvādaśāyatanaṃ bhavet |</l>
	<l>pañcaskandhāś ca rūpādyāḥ saṃskārāntā mahākṛpa || 34 ||</l>
</lg>

<lg xml:id="HT2.3.35">
	<l>indriyaṃ viṣayaṃ caiva indriyavijñānam eva ca |</l>
	<l>dhātavo 'ṣṭādaśākhyātā yoginīnāṃ tu bodhaye || 35 ||</l>
</lg>

<lg xml:id="HT2.3.36">
	<l>svabhāvaṃ caivādyanutpannaṃ na satyaṃ na mṛṣā tathā |</l>
	<l>udakacandropamaṃ sarvaṃ yoginyo jānatecchayā || 36 ||</l>
</lg>

<p xml:id="HT2.3.37">
	tad yathā kāṇḍaṃ ca mathanīyaṃ ca puruṣahastavyāyāmaṃ ca pratītyākasmād agnir upajāyate | asāv agnir na kāṇḍe tiṣṭhati na mathanīye na puruṣahastayoḥ | sarvākārataḥ parigaveṣyamāṇa ekasminn api nāsti | sa cāgnir na satyaṃ na mṛṣā | evaṃ sarvadharmān yoginyo manasikuruta || 37 ||
</p>

<p xml:id="HT2.3.38">
	atha nairātmyayoginīpramukhāḥ sarvavajraḍākinyaḥ pañcāmṛtaṃ samayadravyaṃ ca gṛhītvā bhagavantaṃ vajrasattvaṃ pūjayanti | kunduruyogenānurāgayanti pibāvayanti ca vajrāmṛtarasam || 38 ||
</p>

<lg xml:id="HT2.3.39">
	<l>tataḥ paścād bhagavāṃs tuṣṭe saty adhiṣṭhānaṃ darśayati—</l>
	<l>bho bho vajraḍākinyaḥ |</l>
	<l>mayā guptīkṛtaṃ tattvaṃ sarvabuddhair namaskṛtam |</l>
	<l>pūjāvajraprabhāvena kathayāmi śṛṇutecchayā || 39 ||</l>
</lg>

<p xml:id="HT2.3.40">
	utsāhaprāptāḥ harṣaprāptāḥ sarvā devatyo dakṣiṇaṃ jānumaṇḍalaṃ pṛthivyām pratiṣṭhāpya yena bhagavāṃs tenāñjaliṃ praṇamya bhagavato bhāṣitaṃ śṛṇvanti || 40 ||
</p>

<lg xml:id="HT2.3.41">
	<l>bhagavān āha—</l>
	<l>khānaṃ pānaṃ yathāprāptaṃ gamyāgamyaṃ na varjayet |</l>
	<l>snānaṃ śaucaṃ na kurvīta grāmyadharmaṃ na varjayet || 41 ||</l>
</lg>

<lg xml:id="HT2.3.42">
	<l>mantraṃ naiva japed dhīmān dhyānaṃ naivāvalambayet |</l>
	<l>nidrātyāgaṃ na kurvīta nendriyāṇāṃ nivāraṇam || 42 ||</l>
</lg>

<lg xml:id="HT2.3.43">
	<l>bhakṣaṇīyaṃ balaṃ sarvaṃ pañcavarṇaṃ samācaret |</l>
	<l>ramate sarvayoṣitāṃ tu nirviśaṅkena cetasā || 43 ||</l>
</lg>

<lg xml:id="HT2.3.44">
	<l>mitre snehaṃ na kartavyaṃ dviṣṭe dveṣaṃ tathā na ca |</l>
	<l>na vandayed imān devān kāṣṭhapāṣāṇamṛnmayān |</l>
	<l>satataṃ devatāmūrtyā sthātavyaṃ yoginā yataḥ || 44 ||</l>
</lg>

<lg xml:id="HT2.3.45">
	<l>ḍombacaṇḍālacarmārahaḍḍikādyān duḥspṛśān |</l>
	<l>brahmakṣatriyaviṭśūdrādyān ātmadeham iva spṛśet || 45 ||</l>
</lg>

<lg xml:id="HT2.3.46">
	<l>pañcāmṛtaṃ guḍaṃ madyaṃ viṣaṃ nimbaṃ prasūtajam |</l>
	<l>amlamadhurakaṣāyādi tiktaṃ lavaṇakaṭukaṃ tathā || 46 ||</l>
</lg>

<lg xml:id="HT2.3.47">
	<l>pūtisurabhi jalāsṛg vā bodhicittena bhakṣayet |</l>
	<l>nābhakṣaṃ vidyate kiñcid advayajñānacetasā || 47 ||</l>
</lg>

<lg xml:id="HT2.3.48">
	<l>svayambhūkusumaṃ prāpya padmabhāṇḍe niveśayet |</l>
	<l>śleṣmasiṅghāṇakābhyāṃ ca miśrīkṛtya pibed vratī || 48 ||</l>
</lg>

<lg xml:id="HT2.3.49">
	<l>kaupīnaṃ viśvavarṇaṃ ca mṛcchārair bhūṣaṇaṃ tathā |</l>
	<l>puṣpaṃ pretālaye prāpya bandhayen mūrdhajaṃ varam || 49 ||</l>
</lg>

<lg xml:id="HT2.3.50">
	<l>atha vajragarbha āha—</l>
	<l>indriyāṇy aviśuddhāni ṣaṭsaṃkhyākṛtāni vai |</l>
	<l>śuddhiḥ sarvaviṣayasya bhagavatā kathitā purā || 50 ||</l>
</lg>

<lg xml:id="HT2.3.51">
	<l>bhagavān āha—</l>
	<l>cakṣuṣor mohavajrī tu śrotrayor dveṣavajrikā |</l>
	<l>ghrāṇe mātsaryakī khyātā vaktre ca rāgavajrikā || 51 ||</l>
</lg>

<lg xml:id="HT2.3.52">
	<l>sparśe īrṣyāvajrī ca mano nairātmyayoginī |</l>
	<l>kavacam ebhir mahāsattva indriyāṇāṃ viśuddhaye || 52 ||</l>
</lg>

<lg xml:id="HT2.3.53">
	<l>vajragarbha uvāca—</l>
	<l>sandhyābhāṣaṃ kim ucyeta bhagavanto brūhi niścitam |</l>
	<l>yoginīnāṃ mahāsamayaṃ śrāvakādyair na cchidritam || 53 ||</l>
</lg>

<lg xml:id="HT2.3.54">
	<l>hasitekṣaṇābhyāṃ ca āliṅganadvandvakais tathā |</l>
	<l>tantreṇāpi caturṇāṃ ca sandhyābhāṣaṃ na śabditam || 54 ||</l>
</lg>

<lg xml:id="HT2.3.55">
	<l>bhagavān āha—</l>
	<l>vajragarbha ahaṃ vakṣye śṛṇu tvam ekacetasā |</l>
	<l>sandhyābhāṣaṃ mahābhāṣaṃ samayasaṃketavistaram || 55 ||</l>
</lg>

<lg xml:id="HT2.3.56">
	<l>madanaṃ madyaṃ balaṃ māṃsaṃ malayajaṃ mīlanaṃ tathā |</l>
	<l>gatiḥ kheṭaḥ śavaḥ śrāpaḥ asthyābharaṇaṃ niraṃśukam || 56 ||</l>
</lg>

<lg xml:id="HT2.3.57">
	<l>āgatiḥ preṅkhaṇaṃ prājña kṛpīṭaṃ ḍamarukaṃ matam |</l>
	<l>abhavyaṃ dunduraṃ khyātaṃ bhavyaṃ kāliñjaraṃ matam || 57 ||</l>
</lg>

<lg xml:id="HT2.3.58">
	<l>asparśaṃ ḍiṇḍimaṃ proktaṃ kapālaṃ padmabhājanam |</l>
	<l>bhaktaṃ tṛptikaraṃ jñeyaṃ vyañjanaṃ mālatīndhanam || 58 ||</l>
</lg>

<lg xml:id="HT2.3.59">
	<l>gūthaṃ catuḥsamaṃ proktaṃ mūtraṃ kastūrikā smṛtā |</l>
	<l>svayaṃbhū sihlakaṃ jñeyaṃ śukraṃ karpūrakaṃ matam || 59 ||</l>
</lg>

<lg xml:id="HT2.3.60">
	<l>mahāmāṃsaṃ śālijaṃ proktaṃ dvendriyayogaṃ tu kundurum |</l>
	<l>vajraṃ bolakaṃ khyātaṃ padmaṃ kakkolakaṃ matam || 60 ||</l>
</lg>

<lg xml:id="HT2.3.61">
	<l>kulaṃ pañcavidhaṃ khyātaṃ varṇabhedena bheditam |</l>
	<l>sandhyābhāṣata eva syur buddhāḥ pañcakaulikāḥ || 61 ||</l>
</lg>

<lg xml:id="HT2.3.62">
	<l>ḍombī vajrakulī khyātā naṭī padmakulī tathā |</l>
	<l>śvapacī ratnakulī caiva dvijā tāthāgatī matā || 62 ||</l>
</lg>

<lg xml:id="HT2.3.63">
	<l>rajakī karmakulī caiva etā mudrāḥ susiddhidāḥ |</l>
	<l>āsāṃ śukraṃ bhaved vajraṃ pūjayitvā pibed vratī || 63 ||</l>
</lg>

<lg xml:id="HT2.3.64">
	<l>vajragarbha mahāsattva yan mayā kathitaṃ tvayi |</l>
	<l>tat sarvaṃ sādaraṃ grāhyaṃ sandhyābhāṣaṃ mahādbhutam || 64 ||</l>
</lg>

<lg xml:id="HT2.3.65">
	<l>yo 'bhiṣikto 'tra hevajre na vadet sandhyābhāṣayā |</l>
	<l>samayavidrohanaṃ tasya jāyate nātra saṃśayaḥ || 65 ||</l>
</lg>

<lg xml:id="HT2.3.66">
	<l>ity upadravacauraiś ca grahajvaraviṣeṇa ca |</l>
	<l>mriyate yadi buddho 'pi sandhyābhāṣaṃ na bhāṣayet || 66 ||</l>
</lg>

<lg xml:id="HT2.3.67">
	<l>svasamayavidāṃ prāpya yadi na bhāṣed idaṃ vacaḥ |</l>
	<l>tadā kṣobhaṃ prakurvanti yoginyaś catuṣpīṭhajāḥ || 67 ||</l>
</lg>

<p xml:id="HT2.3.col">
	hevajre ḍākinījālasaṃvare sarvatantranidhānasandhyābhāṣo nāma tṛtīyaḥ paṭalaḥ || ||
</p>
</div> <!--End of paṭala 2.3-->

<div n="4" type="paṭala">
<p xml:id="HT2.4.1">
	atha vajragarbhapramukhāḥ sarvavajraḍākinyaḥ saṃśayaprāptā daurmanasyaprāptā bhagavantaṃ vajrasattvam evam āhuḥ—bhagavān saṃśayam apanayatu || 1 ||
</p>

<lg xml:id="HT2.4.2">
	<l>caryāpaṭale yad ākhyātaṃ gītaṃ nāṭyaṃ ca siddhidam |</l>
	<l>tatra saṃdeho me vartate kiṃ gītaṃ nāṭyaṃ ca kim || 2 ||</l>
</lg>

<lg xml:id="HT2.4.3">
	<l>devatābhiṣekato yac ca kathitaṃ dveṣādimudraṇam |</l>
	<l>tatra saṃdeho me vartate kiṃ mudryaṃ kasya mudraṇam || 3 ||</l>
</lg>

<lg xml:id="HT2.4.4">
	<l>mantroddhāre ca yat proktaṃ nairātmyādes tu bījakam |</l>
	<l>tatra me bhrāntiḥ saṃjātā kiṃ bījaṃ kasya bījakam || 4 ||</l>
</lg>

<lg xml:id="HT2.4.5">
	<l>kulapaṭale yāḥ khyātā nāḍyo dviṣoḍaśātmikāḥ |</l>
	<l>viśuddhiṃ tāsāṃ kathayantu bhagavanto bhrāntir me 'bhūt || 5 ||</l>
</lg>

<lg xml:id="HT2.4.6">
	<l>bhagavān āha—</l>
	<l>kollaïre ṭṭhia bolā mummuṇire kakkolā |</l>
	<l>ghaṇaa kipiṭṭa ho vājjaï karuṇe kiaï na rolā || 6 ||</l>
</lg>

<lg xml:id="HT2.4.7">
	<l>tahi balu khājjaï gāḍheṃ maaṇā pijjaaï |</l>
	<l>hale kāliñjara paṇiaï dunduru vajjiaï |</l>
	<l>caüsama katthuri sihlā kappura lāiaï |</l>
	<l>mālaïindhaṇa sālia tahi bharu khāiaï || 7 ||</l>
</lg>

<lg xml:id="HT2.4.8">
	<l>preṃkhaṇakheṭa karante suddhāsuddha na muṇiaï |</l>
	<l>niraṃsu aṅga caḍāvïa tahi ja sarāva vi paṇiaï |</l>
	<l>malayaje kunduru vaṭṭaï ḍiṇḍima tahiṃ na vajjiaï || 8 ||</l>
</lg>

<lg xml:id="HT2.4.9">
	<l>nāṭyaṃ śrīherukarūpeṇāmuṣitasmṛtiyogataḥ |</l>
	<l>bhāvanāraktacittenāviratābhyāsacetasā || 9 ||</l>
</lg>

<lg xml:id="HT2.4.10">
	<l>vajradharmais tathā buddhair yoginībhiś ca mātṛbhiḥ |</l>
	<l>ābhyāṃ gītanṛtyābhyāṃ gīyate nṛtyate param || 10 ||</l>
</lg>

<lg xml:id="HT2.4.11">
	<l>gaṇarakṣā tv anenaiva ātmarakṣā tathaiva ca |</l>
	<l>anenaiva vaśaṃ loke mantrajāpaṃ tv anena tu || 11 ||</l>
</lg>

<lg xml:id="HT2.4.12">
	<l>sādaraṃ gīyate yatra sādaraṃ yatra paṭhyate |</l>
	<l>gaṇādhyakṣaṃ puraskṛtya tatra ghrāṇaṃ tu lakṣayet || 12 ||</l>
</lg>

<lg xml:id="HT2.4.13">
	<l>laśunaṃ prathamaṃ gandhaṃ gṛdhragandhaṃ tataḥ punaḥ |</l>
	<l>karpūraṃ malayajaṃ tadanu gītādhiṣṭhānalakṣaṇam || 13 ||</l>
</lg>

<lg xml:id="HT2.4.14">
	<l>rutaṃ haṃsasya bhṛṅgasya śrūyate gītaśeṣataḥ |</l>
	<l>gomāyor api śabdaś ca bāhyodyāne 'pi lakṣayet || 14 ||</l>
</lg>

<lg xml:id="HT2.4.15">
	<l>mudraṇaṃ liṅganāṅkaṃ ca aṅkena lakṣyate kulam |</l>
	<l>vyastakulabhāvanāyogān na siddhir nāpi sādhakaḥ || 15 ||</l>
</lg>

<lg xml:id="HT2.4.16">
	<l>nairātmyā dveṣamudreṇa vajrā ca mohamudrayā |</l>
	<l>gaurī paiśunyamudreṇa vārīṃ rāgeṇa mudrayet || 16 ||</l>
</lg>

<lg xml:id="HT2.4.17">
	<l>īrṣyāmudrayā ḍākinī pukkasī dveṣamudrataḥ |</l>
	<l>śabarī mohamudreṇa caṇḍālī piśunamudrayā || 17 ||</l>
</lg>

<lg xml:id="HT2.4.18">
	<l>ḍombī rāgasya mudreṇa punargaurī ca dveṣataḥ |</l>
	<l>caurī mohamudreṇa vettālī piśunamudrataḥ || 18 ||</l>
</lg>

<lg xml:id="HT2.4.19">
	<l>ghasmarī rāgamudreṇa mohamudreṇa bhūcarī |</l>
	<l>khecarī rāgamudreṇa mudraṇaṃ jānatecchayā || 19 ||</l>
</lg>

<lg xml:id="HT2.4.20">
	<l>āler ādi nairātmyā vajrā āler dvitīyakam |</l>
	<l>āles tṛtīyakaṃ gaurī caturthaṃ vāriyoginī || 20 ||</l>
</lg>

<lg xml:id="HT2.4.21">
	<l>pañcamaṃ vajraḍākī ca ṣaṣṭhamaṃ pukkasī smṛtā |</l>
	<l>śabarī saptamaṃ caiva caṇḍālī aṣṭamaṃ matam || 21 ||</l>
</lg>

<lg xml:id="HT2.4.22">
	<l>navamaṃ ḍombinī caiva punargaurī dvipañcakam |</l>
	<l>caurī ekādaśaṃ khyātaṃ vettālī dvādaśaṃ matam || 22 ||</l>
</lg>

<lg xml:id="HT2.4.23">
	<l>ghasmarī trayodaśakaṃ caturdaśamaṃ bhūcarī |</l>
	<l>pañcadaśamaṃ khecaryā yoginīnāṃ svabījakam || 23 ||</l>
</lg>

<lg xml:id="HT2.4.24">
	<l>kulapaṭale yā nāḍyaḥ kathitā dviṣoḍaśātmikāḥ |</l>
	<l>nāḍidvayadvayaikaikā yoginyaḥ kramaśo matāḥ || 24 ||</l>
</lg>

<lg xml:id="HT2.4.25">
	<l>lalanā rasanā avadhūtī nairātmyayoginī matā |</l>
	<l>sarvaśeṣāṃ tyajed yatnāt ṣoḍaśī na kalā yataḥ |</l>
	<l>kasmād dhetoḥ | arthakriyākaraṇatvāt || 25 ||</l>
</lg>

<lg xml:id="HT2.4.26">
	<l>bodhicittaṃ bhavec candraṃ pañcadaśakalātmakam |</l>
	<l>ālirūpaṃ mahāsaukhyaṃ yoginyas tasya aṃśakāḥ || 26 ||</l>
</lg>

<lg xml:id="HT2.4.27">
	<l>vajragarbha āha—</l>
	<l>karpūraṃ kiṃ na vai tyājyaṃ sarvayoginīsambhavam |</l>
	<l>sahajānandasvabhāvaṃ ca avyayaṃ pīvaraṃ khagam || 27 ||</l>
</lg>

<lg xml:id="HT2.4.28">
	<l>bhagavān āha—evam etad yathā vadasi |</l>
	<l>vajragarbha āha—kenopāyenotpādanīyaṃ bodhicittam || 28 ||</l>
</lg>

<lg xml:id="HT2.4.29">
	<l>bhagavān āha—</l>
	<l>maṇḍalacakrādyupāyena svādhiṣṭhānakrameṇa ca |</l>
	<l>bodhicittam utpādayed vivṛtisaṃvṛtirūpakam || 29 ||</l>
</lg>

<lg xml:id="HT2.4.30">
	<l>saṃvṛtaṃ kundasaṃkāśaṃ vivṛtaṃ sukharūpiṇam |</l>
	<l>strīkakkole sukhāvatyām evaṃkārasvarūpake || 30 ||</l>
</lg>

<lg xml:id="HT2.4.31">
	<l>sukhasya rakṣaṇād eva sukhāvatīti śabditam |</l>
	<l>buddhānāṃ bodhisattvānām ādhāraṃ vajradhāriṇaḥ || 31 ||</l>
</lg>

<lg xml:id="HT2.4.32">
	<l>evam eva tu saṃsāraṃ nirvāṇam evam eva tu |</l>
	<l>saṃsārād ṛte nānyan nirvāṇam pratipadyate || 32 ||</l>
</lg>

<lg xml:id="HT2.4.33">
	<l>saṃsāraṃ rūpaśabdādyāḥ saṃsāraṃ vedanādayaḥ |</l>
	<l>saṃsāram indriyāṇy eva saṃsāraṃ dveṣakādayaḥ || 33 ||</l>
</lg>

<lg xml:id="HT2.4.34">
	<l>amī dharmās tu nirvāṇaṃ mohāt saṃsārarūpiṇaḥ |</l>
	<l>amūḍhaḥ saṃsaran śuddhyā saṃsāro nirvṛtāyate || 34 ||</l>
</lg>

<lg xml:id="HT2.4.35">
	<l>nirvṛtir bodhicittaṃ hi vivṛtisaṃvṛtirūpakam |</l>
	<l>cāruvaktrāṃ viśālākṣīṃ rūpayauvanamaṇḍitām || 35 ||</l>
</lg>

<lg xml:id="HT2.4.36">
	<l>śyāmāṃ dhīrāṃ kulīnāṃ tu sihlakarpūrasambhavām |</l>
	<l>svābhiṣiktāṃ tu hevajre sukeśāṃ sādhakapriyām || 36 ||</l>
</lg>

<lg xml:id="HT2.4.37">
	<l>madanaṃ pāyayet tāsāṃ svayaṃ caiva pibet tataḥ |</l>
	<l>paścād anurāgayen mudrāṃ svaparārthaprasiddhaye || 37 ||</l>
</lg>

<lg xml:id="HT2.4.38">
	<l>kakkolake bolakaṃ kṣiptvā kunduruṃ kurute vratī |</l>
	<l>tasmin yoge samudbhūtaṃ karpūraṃ na tyajed budhaḥ || 38 ||</l>
</lg>

<lg xml:id="HT2.4.39">
	<l>na kareṇa tato gṛhyet śuktikāyāṃ na śaṅkhake |</l>
	<l>amṛtaṃ jihvayā grāhyam edhanāya balasya vai || 39 ||</l>
</lg>

<lg xml:id="HT2.4.40">
	<l>karpūra eva nairātmyā sukhaṃ nairātmyarūpiṇam |</l>
	<l>tasya saukhyaṃ mahāmudrā saṃsthitā nābhimaṇḍale || 40 ||</l>
</lg>

<lg xml:id="HT2.4.41">
	<l>ādisvarasvabhāvā sā dhīti buddhaiḥ prakalpitā |</l>
	<l>saiva bhagavatī prajñā utpannakramayogataḥ || 41 ||</l>
</lg>

<lg xml:id="HT2.4.42">
	<l>na sā dīrghā na sā hrasvā na caturaśrā na vartulā |</l>
	<l>svādagandharasātītā sahajānandakāriṇī || 42 ||</l>
</lg>

<lg xml:id="HT2.4.43">
	<l>tasyām utpadyate yogī tasyāḥ saukhyaṃ bhunakti ca |</l>
	<l>tayā sārdhaṃ bhavet siddhir mahāmudrā sukhaṃdadā || 43 ||</l>
</lg>

<lg xml:id="HT2.4.44">
	<l>rūpaṃ śabdas tathā gandho rasaḥ sparśas tathaiva ca |</l>
	<l>dharmadhātusvabhāvaś ca prajñayaivopabhujyate || 44 ||</l>
</lg>

<lg xml:id="HT2.4.45">
	<l>saiva sahajarūpā tu mahāsukhā divyayoginī |</l>
	<l>saiva maṇḍalacakraṃ ca pañcajñānasvarūpiṇī || 45 ||</l>
</lg>

<lg xml:id="HT2.4.46">
	<l>ādarśajñānarūpā sā samatājñānabhāvinī |</l>
	<l>sadbhūtapratyavekṣā ca kṛtyānuṣṭhāna saiva tu || 46 ||</l>
</lg>

<lg xml:id="HT2.4.47">
	<l>suviśuddhadharmadhātv īśā saivāhaṃ maṇḍalādhipaḥ |</l>
	<l>saiva nairātmyayoginyaḥ svarūpaṃ dharmadhātukam || 47 ||</l>
</lg>

<lg xml:id="HT2.4.48">
	<l>vajragarbha āha—</l>
	<l>cakraṃ bhāvanāmārgeṇa devatānāṃ yathodayam |</l>
	<l>bhagavatā kathitaṃ pūrvaṃ saṃvaraṃ kathayasva me || 48 ||</l>
</lg>

<lg xml:id="HT2.4.49">
	<l>bhagavān āha—</l>
	<l>yoginyā dehamadhyastham akāraṃ saṃvaraṃ sthitam |</l>
	<l>yathā bāhyaṃ tathādhyātmaṃ saṃvaraṃ tat prakāśitam || 49 ||</l>
</lg>

<lg xml:id="HT2.4.50">
	<l>bolasaukhyaṃ mahāmudrā vajrāyatanam upāyakam |</l>
	<l>anayā guhyasamāpattyā bāhyadvandvaṃ nirdarśitam || 50 ||</l>
</lg>

<lg xml:id="HT2.4.51">
	<l>trikāyaṃ dehamadhye tu cakrarūpeṇa kathyate |</l>
	<l>trikāyasya parijñānaṃ cakraṃ mahat sukhaṃ matam || 51 ||</l>
</lg>

<lg xml:id="HT2.4.52">
	<l>dharmasambhoganirmāṇaṃ mahāsukhaṃ tathaiva ca |</l>
	<l>yonihṛtkaṇṭhamasteṣu trayaḥ kāyā vyavasthitāḥ || 52 ||</l>
</lg>

<lg xml:id="HT2.4.53">
	<l>aśeṣāṇāṃ tu sattvānāṃ yatrotpattiḥ pragīyate |</l>
	<l>tatra nirmāṇakāyaḥ syān nirmāṇaṃ sthāvaraṃ yataḥ || 53 ||</l>
</lg>

<lg xml:id="HT2.4.54">
	<l>utpadyante nirmyante 'nena nirmāṇakāyam uttamam |</l>
	<l>dharmaś cittasvarūpaṃ tu dharmakāyaṃ ca hṛd bhavet || 54 ||</l>
</lg>

<lg xml:id="HT2.4.55">
	<l>sambhogaṃ bhuñjanaṃ proktaṃ ṣaṇṇāṃ vai rasarūpiṇām |</l>
	<l>kaṇṭhe sambhogacakraṃ ca mahāsukhaṃ śirasi sthitam || 55 ||</l>
</lg>

<lg xml:id="HT2.4.56">
	<l>evaṃkāre ca niṣyandaṃ vipākaṃ dharmacakrataḥ |</l>
	<l>puruṣakāraṃ ca sambhoge vaimalyaṃ sukhacakrake || 56 ||</l>
</lg>

<lg xml:id="HT2.4.57">
	<l>phalaṃ caturvidhaṃ proktaṃ niṣyandādyair vibheditam |</l>
	<l>karmabhug bhagavatī prajñā karmamārutacoditā || 57 ||</l>
</lg>

<lg xml:id="HT2.4.58">
	<l>yathā kṛtaṃ tathā bhuktaṃ niṣyanda iti śabditam |</l>
	<l>vipākaṃ tadviparyāsaṃ karmaṇy alpe mahat phalam |</l>
	<l>puruṣakāram upārjanaṃ vaimalyaṃ yogaśuddhitaḥ || 58 ||</l>
</lg>

<lg xml:id="HT2.4.59">
	<l>sthāvarī nirmāṇacakre tu nirmāṇaṃ sthāvaraṃ yataḥ |</l>
	<l>sarvāstivādo dharmacakre ca dharmo vādasamudbhavaḥ || 59 ||</l>
</lg>

<lg xml:id="HT2.4.60">
	<l>saṃvidī sambhogacakre ca kaṇṭhe saṃvedanaṃ yataḥ |</l>
	<l>mahāsaṅghī sukhacakre ca mahāsukhaṃ ke sthitaṃ yataḥ || 60 ||</l>
</lg>

% resume

<lg xml:id="HT2.4.61">
	<l>nikāyaṃ kāyam ity uktam udaraṃ vihāram ucyate |</l>
	<l>vītarāgo bhavet yonau jarāyurujjvalacīvaraḥ || 61 ||</l>
</lg>

<lg xml:id="HT2.4.62">
	<l>upādhyāyī tathā jananī vandanaṃ mastakāñjaliḥ |</l>
	<l>śikṣāpadaṃ jagatkṛtyaṃ mantrajāpam ahaṃ tathā || 62 ||</l>
</lg>

<lg xml:id="HT2.4.63">
	<l>akāraṃ yonicakrasya haṃkāraṃ mahāsukhasya ca |</l>
	<l>jāto bhikṣur dhvanan mantraṃ nagnaḥ śirastuṇḍamuṇḍitaḥ || 63 ||</l>
</lg>

<lg xml:id="HT2.4.64">
	<l>ābhiḥ sāmagrībhiḥ sattvā buddhā eva na saṃśayaḥ |</l>
	<l>bhūmayo daśamāsāś ca sattvā daśabhūmīśvarāḥ || 64 ||</l>
</lg>

<p xml:id="HT2.4.65-66">
	atha sarvā devatyo nairātmyayoginīpramukhāḥ | tadyathā locanā ca māmakī ca pāṇḍarā ca tārā ca bhṛkuṭī ca cundā ca patraśavarī ca ahomukhā ca | evaṃpramukhāḥ sumeruparamāṇurajaḥsamā yoginyaḥ paramavismayam āpannāḥ | etāṃ bhāratīṃ śrutvā mūrcchitāḥ santrastā avanau patitāḥ | dhūnanaprāptās tāḥ sarvā devatīr dṛṣṭvā saṃstauti vajrī punar utthāpanāya || 65 66 ||
</p>

<lg xml:id="HT2.4.67">
	<l>khiti jala pavaṇa hutāsāṇa ho tumhe bhāïṇi devi |</l>
	<l>suṇahu pavañcami tattu haüṃ jo ṇa jānaï kovi || 67 ||</l>
</lg>

<lg xml:id="HT2.4.68">
	<l>svapnavad bhagavato vacanaṃ śrutvā sarvās tā jīvaprāptā abhūvan || 68 ||</l>
</lg>

<lg xml:id="HT2.4.69">
	<l>bhagavān āha—</l>
	<l>sattvā buddhā eva kintu āgantukamalāvṛtāḥ |</l>
	<l>tasyāpakarṣanād buddhāḥ || 69 ||</l>
</lg>

<lg xml:id="HT2.4.70">
	<l>evam etad bhagavan | satyaṃ na mṛṣā || 70 ||</l>
</lg>

<lg xml:id="HT2.4.71">
	<l>bhagavān āha—</l>
	<l>ghummaï garalaha bhakkhaṇahiṃ jo nicceaṇa loa |</l>
	<l>mohavivajjia tattumaṇū tasu para tuṭṭaï soa || 71 ||</l>
</lg>

<lg xml:id="HT2.4.72">
	<l>tathā nivṛtyupāyajñā hevajre sukṛtaśramāḥ |</l>
	<l>avidyādyair na gṛhyante na ca mohādibandanaiḥ || 72 ||</l>
</lg>

<lg xml:id="HT2.4.73">
	<l>abuddho nāsti sattvaikaḥ saṃbodhāt svasya svasya ca |</l>
	<l>narakapretatiryaṃ ca devāsuramanuṣyakāḥ || 73 ||</l>
</lg>

<lg xml:id="HT2.4.74">
	<l>amedhyakīṭakādyās tu nityaṃ sukhinaḥ svabhāvataḥ |</l>
	<l>na jānanti paraṃ saukhyaṃ devasyāpy asurasya ca || 74 ||</l>
</lg>

<lg xml:id="HT2.4.75">
	<l>na buddho labhyate 'nyatra lokadhātuṣu kutracit |</l>
	<l>cittam eva hi saṃbuddho na buddho 'nyatra darśitaḥ || 75 ||</l>
</lg>

<lg xml:id="HT2.4.76">
	<l>caṇḍālaveṇukārādyā māraṇārthārthacittakāḥ |</l>
	<l>te 'pi hevajram āgamya sidhyante nātra saṃśayaḥ || 76 ||</l>
</lg>

<lg xml:id="HT2.4.77">
	<l>ajñānenāvṛtā bālā imāṃ gatim ajānakāḥ |</l>
	<l>saṃsaranti ca te mūḍhāḥ ṣaḍgatau bhavacārake || 77 ||</l>
</lg>

<lg xml:id="HT2.4.78">
	<l>upāyaṃ prāpya hevajram vajragarbha mahāmahaḥ |</l>
	<l>viśodhayanti ye viṣayān lapsyante te hy anuttaram || 78 ||</l>
</lg>

<lg xml:id="HT2.4.79">
	<l>vajragarbha āha—</l>
	<l>pṛthivī pukkasī khyātā katham akṣobhyamudraṇaṃ |</l>
	<l>mohaṃ yasmāt kakkhaṭatvaṃ kāyo vairocano mataḥ || 79 ||</l>
</lg>

<lg xml:id="HT2.4.80">
	<l>bhagavān āha |</l>
	<l>kāyaṃ vihāya cittasya nānyatra laḍitaṃ bhavet |</l>
	<l>tasmād vairocanaḥ cittaṃ kāyaṃ cittena mudrayet || 80 ||</l>
</lg>

<lg xml:id="HT2.4.81">
	<l>vajragarbha āha—</l>
	<l>abdhātuḥ śavarī khyātā akṣobhyaṃ dravarūpakam |</l>
	<l>śavarī akṣobhyamudreṇa mudraṇaṃ yujyate prabho || 81 ||</l>
</lg>

<lg xml:id="HT2.4.82">
	<l>bhagavān āha—</l>
	<l>cittaṃ vihāya kāyasya sthitir anyā na dṛśyate |</l>
	<l>tasmāc cittaṃ bhaven mohaṃ cittaṃ mohena mudrayet || 82 ||</l>
</lg>

<lg xml:id="HT2.4.83">
	<l>vajragarbha āha—</l>
	<l>tejaś caṇḍālinī khyātā kathaṃ ratnena mudraṇam |</l>
	<l>yujyate rāgamudreṇa caṇḍālyā nānyamudraṇam || 83 ||</l>
</lg>

<lg xml:id="HT2.4.84">
	<l>bhagavān āha—</l>
	<l>rāgaṃ raktaṃ yataḥ khyātaṃ raktaṃ ca ratnasambhavam |</l>
	<l>tejo raktasvarūpatvād rāgaṃ piśunena mudrayet || 84 ||</l>
</lg>

<lg xml:id="HT2.4.85">
	<l>vajragarbha āha—</l>
	<l>yasmād ḍombinī vāyur amoghaṃ vāyurūpakam |</l>
	<l>ḍombiny amoghamudreṇa mudraṇaṃ yujyate prabho || 85 ||</l>
</lg>

<lg xml:id="HT2.4.86">
	<l>bhagavān āha—</l>
	<l>rāgaṃ hitvā īrṣyāyā na syād anyatra saṃbhavaḥ |</l>
	<l>tasmād rāgasya mudreṇa ḍombinīṃ mudrayed budhaḥ || 86 ||</l>
</lg>

<lg xml:id="HT2.4.87">
	<l>rūpaṃ yasmāt kakkhaṭatvaṃ gauryā vairocano mataḥ |</l>
	<l>pūrvoktenaiva nyāyena gaurī citteśenaiva mudrayet || 87 ||</l>
</lg>

<lg xml:id="HT2.4.88">
	<l>caurīṃ tenaiva nyāyena vettālīṃ ca tathaiva ca |</l>
	<l>ghasmarīṃ ca tayā yuktyā mudraṇam aviparītataḥ || 88 ||</l>
</lg>

<lg xml:id="HT2.4.89">
	<l>samāpattau sthite deve hevajre vajradhāriṇi |</l>
	<l>tatra pṛcchati nairātmyā sattvārthāya mahābalim || 89 ||</l>
</lg>

<lg xml:id="HT2.4.90">
	<l>evaṃkāre samāsīno vajrasattvo diśed balim |</l>
	<l>sattvānāṃ prāṇarakṣāya vighnād vināyakād api || 90 ||</l>
</lg>

<lg xml:id="HT2.4.91">
	<l>oṁ inda jama jala jakkha bhuda vahni vāyu rakkha |</l>
	<l>canda sujja māda bappa talapātāle aṭṭhasappa sāhā || 91 ||</l>
</lg>

<lg xml:id="HT2.4.92">
	<l>evaṃ baliṃ bhuñja jiṅgha phulladhūpa maṃsa viṅgha |</l>
	<l>ambha kajja savva sādha khanti kuṇi pheḍa gāda || 92 ||</l>
</lg>

<p xml:id="HT2.4.93">
	oṁ akāro mukhaṃ sarvadharmāṇām ādyanutpannatvāt | oṁ āḥ hūṁ phaṭ svāhā || 93 ||
</p>

<lg xml:id="HT2.4.94">
	<l>anena balinā yadi sarvabhūtān pūjāṃ prakurvanti śubhāya yoginaḥ |</l>
	<l>bhavet tadā teṣu sukhaṃ tv anāvilaṃ devāś ca tuṣyanti jagatsubhūtayaḥ || 94 ||</l>
</lg>

<lg xml:id="HT2.4.95">
	<l>vaśyābhicāraṃ ripusainyanāśanam uccāṭanamāraṇākarṣaṇaṃ ca |</l>
	<l>śāntisukhaṃ pauṣṭikaṃ bhavec ca dadyāt baliṃ yadīha bhūtagaṇāya śaśvat || 95 ||</l>
</lg>

<lg xml:id="HT2.4.96">
	<l>vajragarbha āha—</l>
	<l>khecarī kena mudreṇa bhūcarī kasya mudrataḥ |</l>
	<l>karttavyaṃ mudraṇaṃ bhagavan prāg na jñātaṃ mayā prabho || 96 ||</l>
</lg>

<lg xml:id="HT2.4.97">
	<l>bhagavān āha—</l>
	<l>triguhyaṃ cakramadhye tu kāyavākcittabhedataḥ |</l>
	<l>adhordhvamadhyamaṃ sthānaṃ cakramadhye vyavasthitam || 97 ||</l>
</lg>

<lg xml:id="HT2.4.98">
	<l>bhūcarī kāyamudrī syād adhomukhī kāyavajriṇī |</l>
	<l>khecarī rāgamudrī ca ūrdhvamukhī vāgvajriṇī || 98 ||</l>
</lg>

<lg xml:id="HT2.4.99">
	<l>cittavajrī ca nairātmyā cittaṃ nairātmyarūpakam |</l>
	<l>cittaṃ madhyamakaṃ sthānaṃ nairātmyā tena madhyajā || 99 ||</l>
</lg>

<lg xml:id="HT2.4.100">
	<l>kulāni ṣaḍvidhāny āhur vistareṇa prakāśanāt |</l>
	<l>trividhaṃ pañcavidhaṃ caiva kathyate śṛṇu yoginī || 100 ||</l>
</lg>

<p xml:id="HT2.4.101">
	akṣobhya-vairocana-ratnasambhava-amitaprabha-amoghasiddhi-vajrasattvaḥ | dveṣa-moha-piśuna-rāga-īrṣyā-saukhyam | śuddhyānayānukramato hi bhāvyāḥ | 101 ||
</p>

<lg xml:id="HT2.4.102">	
	<l>vihāya vajrasattvākhyaṃ paścāt pañcavidhaṃ kulam |</l>
	<l>tadanu yāti traividhyaṃ mohadveṣarāgakaiḥ || 102 ||</l>
</lg>

<lg xml:id="HT2.4.103">
	<l>kulam ekaṃ tu citteśam akṣobhyadveṣarūpiṇam |</l>
	<l>dveṣavajra prabhāvo 'yaṃ kulaṃ ṣaṭ pañcakaṃ matam || 103 ||</l>
</lg>

<p xml:id="HT2.4.col">
	hevajrasarvatantramudraṇapiṇḍārtho nāma caturthaḥ paṭalaḥ ||
</p>
</div> <!--End of paṭala 2.4-->

<div n="5" type="paṭala">
<lg xml:id="HT2.5.1">
	<l>atha vajrī mahārājā hevajraḥ sarvadaḥ prabhuḥ |</l>
	<l>sarvākārasvabhāvātmā maṇḍalaṃ saṃprakāśate || 1 ||</l>
</lg>

<lg xml:id="HT2.5.2">
	<l>sukhāvatyāṃ samāsīnaḥ sarvākārasvarūpataḥ |</l>
	<l>cittavajrasya bījena niṣpanno maṇḍaleśvaraḥ || 2 ||</l>
</lg>

<lg xml:id="HT2.5.3">
	<l>ṣoḍaśabhujam aṣṭāsyaṃ catuścaraṇaṃ bhayānakam |</l>
	<l>kapālamālinaṃ vīraṃ nairātmyāśliṣṭakandharam |</l>
	<l>pañcamudrādharaṃ devaṃ nairātmyā pṛcchate svayam || 3 ||</l>
</lg>

<lg xml:id="HT2.5.4">
	<l>asmaccakraṃ tvayā kathitaṃ pañcadaśaparivāritam |</l>
	<l>tvadīyaṃ maṇḍalaṃ kīdṛk prāg na jñātaṃ mayā prabho || 4 ||</l>
</lg>

<lg xml:id="HT2.5.5">
	<l>cumbayitvā tu nairātmyāṃ kṣiptvā vajraṃ kapālake |</l>
	<l>mardayitvā stanau devo maṇḍalaṃ saṃprakāśate || 5 ||</l>
</lg>

<lg xml:id="HT2.5.6">
	<l>cakraṃ pūrvaṃ yathā kathitaṃ hārārdhahāraśobhitam |</l>
	<l>catuṣkoṇaṃ caturdvāraṃ vajrasūtrair alaṃkṛtam || 6 ||</l>
</lg>

<lg xml:id="HT2.5.7">
	<l>tatra madhye 'haṃ vidyāt tvayā sārdhaṃ varānane |</l>
	<l>mahārāgānurāgena sahajānandasvarūpataḥ || 7 ||</l>
</lg>

<lg xml:id="HT2.5.8">
	<l>aṣṭāsyaṃ catuścaraṇaṃ bhujaṣoḍaśabhūṣitam |</l>
	<l>caturmārasamākrāntaṃ bhayasyāpi bhayānakam || 8 ||</l>
</lg>

<lg xml:id="HT2.5.9">
	<l>muṇḍamālākṛtaṃ hāraṃ sūryasthaṃ tāṇḍavānvitam |</l>
	<l>viśvavajradharaṃ mūrdhni kṛṣṇavarṇaṃ bhayānakam || 9 ||</l>
</lg>

<lg xml:id="HT2.5.10">
	<l>hūṁkāraṃ sphārayet svamukhād bhasmoddhūlitavigraham |</l>
	<l>ratidvandvasamāpannaṃ nairātmyāsahasaṃpuṭam || 10 ||</l>
</lg>

<lg xml:id="HT2.5.11">
	<l>nistaraṅgasukhāvāptaṃ nistaraṅgasvarūpiṇam |</l>
	<l>mūlamukhaṃ mahākṛṣṇaṃ dakṣiṇaṃ kundasannibham || 11 ||</l>
</lg>

<lg xml:id="HT2.5.12">
	<l>vāmaṃ raktaṃ mahābhīmam ūrdhvāsyaṃ vikarālinam |</l>
	<l>caturviṃśatinetrāḍhyaṃ śeṣāsyā bhṛṅgasannibhāḥ || 12 ||</l>
</lg>

<lg xml:id="HT2.5.13">
	<l>tvayā mayā pure ramye krīḍatā ratinirbharaiḥ |</l>
	<l>niḥsṛtā indradig gaurī pūrvadvāre susaṃsthitā || 13 ||</l>
</lg>

<lg xml:id="HT2.5.14">
	<l>manthamanthānayogena caurikā niḥsṛtā punaḥ |</l>
	<l>niḥsṛtya dakṣiṇe dvāre caurī sā dvārapālikā || 14 ||</l>
</lg>

<lg xml:id="HT2.5.15">
	<l>bolakakkolayogena vetālī niḥsṛtā punaḥ |</l>
	<l>niḥsṛtya paścime dvāre niṣaṇṇā* mārabhañjanī || 15 ||</l>
</lg>

<lg xml:id="HT2.5.16">
	<l>mahādvandvasamāpattau niḥsṛtā ghasmarī punaḥ |</l>
	<l>niḥsṛtya uttare dvāre niṣaṇṇā* ghorarūpiṇī || 16 ||</l>
</lg>

<lg xml:id="HT2.5.17">
	<l>dvayor gharṣaṇasaṃyogān niḥsṛtā pukkasī punaḥ |</l>
	<l>niḥsṛtyaiśānakoṇe ca niṣaṇṇā raudrarūpiṇī || 17 ||</l>
</lg>

<lg xml:id="HT2.5.18">
	<l>punar manthānayogena śabarī pāvakakoṇake |</l>
	<l>caṇḍālī rākṣasāyāṃ ḍombī mārutakoṇake || 18 ||</l>
</lg>

<lg xml:id="HT2.5.19">
	<l>tato vajrī mahārāgād drutaṃ bhūtaṃ savidyayā |</l>
	<l>codayanti tato devyo nānāgītopahārataḥ || 19 ||</l>
</lg>

<lg xml:id="HT2.5.20"> 
	<l>uṭṭha bharāḍo karuṇamaṇu pukkasi mahu paritāhi |</l>
	<l>mahāsuhajoeṃ kāma mahu chaḍḍahi suṇṇasahāvi || 20 ||</l>
</lg>

<lg xml:id="HT2.5.21">
	<l>tojjha vihuṇṇe marami haüṃ uṭṭhahi tuhu hevajja |</l>
	<l>chaḍḍahi sunnasahāvaḍā savariha sihyāu kajja || 21 ||</l>
</lg>

<lg xml:id="HT2.5.22">
	<l>loa nimantia suraapahu suṇṇe acchasi kīsa |</l>
	<l>hauṃ caṇḍāli viṇṇanami taï viṇṇa ḍahami na dīsa || 22 ||</l>
</lg>

<lg xml:id="HT2.5.23">
	<l>indī ālī uṭṭha tuhuṃ hauṃ jānāmi ttuha cittaḥ |</l>
	<l>ambhe ḍombī cheamaṇḍa mā kara karuṇavicchittaḥ || 23 ||</l>
</lg>

<lg xml:id="HT2.5.24"> 
	<l>hastyaśvakharagāvoṣṭramanujaśarabhotukas tathā |</l>
	<l>dakṣiṇāṣṭakapāleṣu kramair jñeyā dvipādayaḥ || 24 ||</l>
</lg>

<lg xml:id="HT2.5.25">
	<l>pṛthivī varuṇa vāyuś ca tejaś candrārka eva ca |</l>
	<l>antako dhanadaś caiva vāmāṣṭakapālake || 25 ||</l>
</lg>

<lg xml:id="HT2.5.26">
	<l>śṛṅgāravīrabībhatsaraudrahāsyabhayānakaiḥ |</l>
	<l>karuṇādbhutaśāntaiś ca navanāṭyarasair yutaḥ || 26 ||</l>
</lg>

<lg xml:id="HT2.5.27">
	<l>aṃhūṃbhyāṃ ca mahāvajrī utthito dravamūrtitaḥ |</l>
	<l>caraṇān sphārayan bhūmau tarjayañ ca surāsurān || 27 ||</l>
</lg>

<lg xml:id="HT2.5.28">
	<l>gaṁ caṁ vaṁ ghaṁ puṁ śaṁ caṁ ḍaṁ bījais tu utsṛjed āsām |</l>
	<l>adhipatiratibījābhyāṃ hūṃaṃbhyāṃ jvālākarālanīlābhyām || 28 ||</l>
</lg>

<lg xml:id="HT2.5.29">
	<l>mātṛcakre pure ramye bhāvayed īdṛśaṃ prabhum |</l>
	<l>kṛṣṇavarṇaṃ mahāghoraṃ nairātmyāsukhadāyakam || 29 ||</l>
</lg>

<lg xml:id="HT2.5.30">
	<l>gauryā hi dakṣiṇe kartry avasavye rohitas tathā |</l>
	<l>kṛpīṭaṃ dakṣiṇe cauryā vāme pāṇau varāhakam || 30 ||</l>
</lg>

<lg xml:id="HT2.5.31">
	<l>vettālyā dakṣiṇe kūrmaṃ vāme padmabhājanam |</l>
	<l>ghasmaryā dakṣiṇe sarpam vāmena yogapātrikā || 31 ||</l>
</lg>

<lg xml:id="HT2.5.32">
	<l>pukkasyā dakṣiṇe siṃhaṃ vāme parśus tathā |</l>
	<l>śabaryā dakṣiṇe bhikṣur vāme khikkhirikā tathā || 32 ||</l>
</lg>

<lg xml:id="HT2.5.33">
	<l>caṇḍālyā dakṣiṇe cakraṃ vāmena lāṅgalas tathā |</l>
	<l>ḍombyā dakṣiṇe vajram avasavye tarjanī tathā || 33 ||</l>
</lg>

<lg xml:id="HT2.5.34">
	<l>ardhaparyaṅkanāṭyasthā gauryādyā dvibhujā matāḥ |</l>
	<l>trinetrā ūrdhvakeśāś ca pañcamudrāvibhūṣitāḥ || 34 ||</l>
</lg>

<lg xml:id="HT2.5.35">
	<l>kṛṣṇavarṇā bhaved gaurī caurī māñjiṣṭhasannibhā |</l>
	<l>vettālī taptahemābhā ghasmarī maraktopamā || 35 ||</l>
</lg>

<lg xml:id="HT2.5.36">
	<l>pukkasī indranīlābhā śavarī candramaṇiprabhā |</l>
	<l>caṇḍālī ca nabhaḥśyāmā ḍombī karcūrā matā || 36 ||</l>
</lg>

<lg xml:id="HT2.5.37">
	<l>brahmendropendrarudrāś ca vaivasvato vittanāyakaḥ |</l>
	<l>nairṛtir vemacitrī ca gauryādīnāṃ tu viṣṭaram || 37 ||</l>
</lg>

<lg xml:id="HT2.5.38">
	<l>bolakaṃ cūṣayitvā tu bhagavantaṃ pūjya bhaktitaḥ |</l>
	<l>nairātmyā pṛcchate mantraṃ gāḍhāliṅganacumbanaiḥ || 38 ||</l>
</lg>

<lg xml:id="HT2.5.39">
	<l>strīṇāṃ vaśyakaraṃ mantraṃ duṣṭānāṃ tarjanaṃ tathā |</l>
	<l>nāgākṣepakaraṃ caiva devāsuravimardanam || 39 ||</l>
</lg>

<lg xml:id="HT2.5.40">
	<l>tad ahaṃ kathayāmy eṣa śṛṇu devi sukhaṃdade |</l>
	<l>buddheṣu bodhisattveṣu mayā nānyatra deśitam || 40 ||</l>
</lg>

<lg xml:id="HT2.5.41">
	<l>asya mantrasya yad udbhūtaṃ vajrasattvena yat kṛtam |</l>
	<l>bibhemi sutarāṃ devi uparodhāt tvayi kathyate || 41 ||</l>
</lg>

<lg xml:id="HT2.5.42">
	<l>maṇḍalaṃ vartayitvā tu jvālāmālākarālinam |</l>
	<l>abhiṣekaṃ vajragarbhasya dātuṃ kṛṣṭā tilottamā || 42 ||</l>
</lg>

<lg xml:id="HT2.5.43">
	<l>ayutajāpena spaṣṭena dīrghanādena cāruṇā |</l>
	<l>hevajrayogayuktenākṛṣyante sarvayoṣitaḥ || 43 ||</l>
</lg>

<lg xml:id="HT2.5.44">
	<l>lakṣajāpena yogātmā sarvakarma karoty asau |</l>
	<l>hekāravajrayogena nirviśaṅkena cetasā || 44 ||</l>
</lg>

<lg xml:id="HT2.5.45">
	<l>vedānām ādimaṃ caiva ardhacandrendubhūṣitam |</l>
	<l>paścād aṣṭānanāyeti piṅgordhvakeśavartmane || 45 ||</l>
</lg>

<p xml:id="HT2.5.46">
	caturviṃśatinetrāya tadanu ṣoḍaśabhujāya kṛṣṇajīmūtavapuṣe kapālamālānaikadhāriṇe adhmātakrūracittāya ardhendudaṃṣṭriṇe || 46 ||
</p>
 
<p xml:id="HT2.5.47">
	māraya māraya kāraya kāraya garjaya garjaya tarjaya tarjaya śoṣaya śoṣaya saptasāgarān bandha bandha nāgāṣṭakān gṛhṇa gṛhṇa śatrūn ha hā hi hī hu hū he hai ho hau haṃ haḥ phaṭ svāhā || 47 ||
</p>

<lg xml:id="HT2.5.48">
	<l>tatra tuṣṭā tu sā devī manthamanthānayogataḥ |</l>
	<l>pṛcchate maṇḍalaṃ ramyaṃ gāḍhāliṅganacumbanaiḥ || 48 ||</l>
</lg>

<lg xml:id="HT2.5.49">
	<l>śāstā tatra mahājñānī maṇḍalaṃ likhate svayam |</l>
	<l>vajrapadmasamāyogād dhṛṣṭacittaḥ samāhitaḥ || 49 ||</l>
</lg>

<lg xml:id="HT2.5.50">
	<l>puṭam ekaṃ caturdvāraṃ nānāraśmisamākulam |</l>
	<l>catustoraṇasamāyuktaṃ vajrasūtrair vibhūṣitam || 50 ||</l>
</lg>

<lg xml:id="HT2.5.51">
	<l>pañcarekhāsamāyuktam aṣṭau kalaśān tato likhet |</l>
	<l>pañcaratnamayaiś cūrṇair athavā taṇḍulādibhiḥ |</l>
	<l>śmaśāneṣṭakenāpi śmaśānāṅgārakais tathā || 51 ||</l>
</lg>

<lg xml:id="HT2.5.52">
	<l>tanmadhye tu likhet padmam aṣṭapatraṃ sakeśaram |</l>
	<l>puṣkare ca likhen narakaṃ śuklavarṇaṃ trikhaṇḍinam || 52 ||</l>
</lg>

<lg xml:id="HT2.5.53">
	<l>īśāne likhet śarabhaṃ bhikṣur agnikoṇake |</l>
	<l>cakraṃ likhen nairṛtyāṃ vāyavyāṃ kuliśaṃ likhet || 53 ||</l>
</lg>

<lg xml:id="HT2.5.54">
	<l>pūrvadvāre tathā kartti kṛpīṭaṃ dakṣiṇe likhet |</l>
	<l>paścime tu likhet kūrmam uragaṃ cottare tathā || 54 ||</l>
</lg>

<lg xml:id="HT2.5.55">
	<l>devīnāṃ varṇabhedena aṣṭacihnaṃ prakīrtitam |</l>
	<l>madhye śuklakaroṭaṃ ca viśvavajrāṅkitaṃ likhet || 55 ||</l>
</lg>

<lg xml:id="HT2.5.56">
	<l>vijayakalaśaṃ tato dadyāt pallavāgraṃ suvastriṇam |</l>
	<l>pañcaratnodaraṃ divyaṃ śālijaiḥ paripūritam || 56 ||</l>
</lg>

<p xml:id="HT2.5.57">
	kiṃ bahunā pralāpena | yathā tattvasaṃgrahe maṇḍalavidhis tathā karttavyaḥ || 57 ||
</p>

<lg xml:id="HT2.5.58">
	<l>maṇḍale ca praveṣṭavyā vidyā cāṣṭau mahāsukhāḥ |</l>
	<l>dvādaśābdikā dviraṣṭābdā hāranūpurabhūṣitāḥ || 58 ||</l>
</lg>

<lg xml:id="HT2.5.59">
	<l>jananī bhaginī caiva duhitā bhāgineyikā |</l>
	<l>māmakasya tathā bhāryā mātur bhaginī ca svasṛkā |</l>
	<l>pitur bhaginī tathā caiva aṣṭau vidyāḥ prakīrtitāḥ || 59 ||</l>
</lg>

<lg xml:id="HT2.5.60">
	<l>āsāṃ pūjayed yogī gāḍhāliṅganacumbanaiḥ |</l>
	<l>karpūraṃ ca pibet tatra tena maṇḍalaprokṣaṇam || 60 ||</l>
</lg>

<lg xml:id="HT2.5.61">
	<l>tāsāṃ pāyayed yogī laghu siddhim avāpnuyāt |</l>
	<l>madanaṃ ca tatra pātavyaṃ bhakṣayed balaśālijam || 61 ||</l>
</lg>

<lg xml:id="HT2.5.62">
	<l>tāṃ ca vivastrikāṃ kṛtvā bhagaṃ cumbayen muhurmuhuḥ |</l>
	<l>tābhiś ca cūṣyate bolaṃ nṛyate gīyate param || 62 ||</l>
</lg>

<lg xml:id="HT2.5.63">
	<l>krīḍā ca kriyate tatra bolakakkolayogataḥ |</l>
	<l>paścād dvitīye prahare śiṣyaṃ tatra praveśayet || 63 ||</l>
</lg>

<lg xml:id="HT2.5.64">
	<l>akṣiṃ pracchādya vastreṇa paścān maṇḍaladarśanam ||</l>
	<l>abhiṣekaṃ dīyate tatra niśīthe vijane gṛhe || 64 ||</l>
</lg>

<lg xml:id="HT2.5.65">
	<l>yathā kathitās tv abhiṣekā ācāryādiprabhedataḥ |</l>
	<l>stutipūjā yathākhyātā prāg unneyaṃ suśiṣyakaiḥ || 65 ||</l>
</lg>

<lg xml:id="HT2.5.66">
	<l>tattvaṃ ca darśayet tatra viramādiparamāntakam |</l>
	<l>gopitaṃ sarvatantreṣv antam antaṃ prakāśitam || 66 ||</l>
</lg>

<lg xml:id="HT2.5.67">
	<l>pṛcchate tatra sā devī vajrapūjāprayogataḥ |</l>
	<l>tat kṣaṇaṃ kīdṛśaṃ deva kathayasva mahāprabho || 67 ||</l>
</lg>

<lg xml:id="HT2.5.68">
	<l>āi na anta na majjha tahiṃ naü bhava naü nibbāṇa |</l>
	<l>ehu so paramamahāsuhaü naü para naü appāṇa || 68 ||</l>
</lg>

<lg xml:id="HT2.5.69">
	<l>svasavyetarapāṇais tu vṛddhā vānāmikā ca yā |</l>
	<l>tābhyāṃ prapīḍayed yogī saṃbhoge laharīdvayam || 69 ||</l>
</lg>

<lg xml:id="HT2.5.70">
	<l>paścād utpadyate jñānaṃ kumārīsurataṃ yathā |</l>
	<l>*kim apy utpadyate tatra mūrkhasya svapnaṃ yathā* |</l>
	<l>paramāntaṃ viramādhyaṃ śūnyāśūnyaṃ tu herukam || 70 ||</l>
</lg>

<p xml:id="HT2.5.col">
	hevajrābhyudayaḥ pañcamaḥ paṭalaḥ ||
</p>
</div> <!--End of paṭala 2.5-->

<div n="6" type="paṭala">
<lg xml:id="HT2.6.1">
	<l>devīṃ vai gāḍham āliṅgya kṣiptvā bolaṃ kapālake |</l>
	<l>gāḍhaṃ kucagrahaṃ kṛtvā saṃcūṣya naranāsikām || 1 ||</l>
</lg>

<lg xml:id="HT2.6.2">
	<l>daśanenauṣṭham āpīḍya kakṣaṃ kṛtvā nakhakṣatam |</l>
	<l>saṃpuṭaṃ saukhyam āsādya pañcamudrāṃ prakāśate || 2 ||</l>
</lg>

<lg xml:id="HT2.6.3">
	<l>gurvācāryeṣṭadevasya namanārthaṃ cakrikā dhṛtā |</l>
	<l>durbhāṣasyāśravaṇāya guror vajradharasya ca || 3 ||</l>
</lg>

<lg xml:id="HT2.6.4">
	<l>śravaṇayoḥ kuṇḍalaṃ dhāryaṃ mantraṃ japtuṃ ca kaṇṭhikā |</l>
	<l>rucakaḥ prāṇivadhaṃ tyaktuṃ mudrā bhajituṃ ca mekhalaṃ |</l>
	<l>pañcabuddhasya mudreṇa śarīraṃ mudritaṃ sadā || 4 ||</l>
</lg>

<lg xml:id="HT2.6.5">
	<l>prahasanaṃ ca tataḥ kṛtvā dantaiḥ saṃpīḍya cādharam |</l>
	<l>pṛcchate tatra sā devī hevajraṃ sahajarūpiṇam || 5 ||</l>
</lg>

<lg xml:id="HT2.6.6">
	<l>katareṇa vidhānena kayā kriyayā tathā prabho |</l>
	<l>hevajrasya paṭaṃ kāryaṃ kathayasva mahāsukha || 6 ||</l>
</lg>

<lg xml:id="HT2.6.7">
	<l>bhagavān āha—</l>
	<l>samayīcitrakareṇeha sādhakenāpi samayinā |</l>
	<l>likhitavyaṃ paṭaṃ ghoraṃ narakasthaiḥ pañcavarṇakaiḥ |</l>
	<l>śrāpakeśasya kurcyā ca likhanīyaṃ guruṃ paṭam || 7 ||</l>
</lg>

<lg xml:id="HT2.6.8">
	<l>sūtraṃ ca yayā kāryaṃ kartavyaṃ ca paṭaṃ yayā |</l>
	<l>tayāpi samayinyā vai samayādhiṣṭhānayogataḥ || 8 ||</l>
</lg>

<lg xml:id="HT2.6.9">
	<l>māsi māsi caturdaśyāṃ kṛṣṇāyāṃ vijane gṛhe |</l>
	<l>madhyāhne krūracittena kiṃcin madanapānataḥ || 9 ||</l>
</lg>

<lg xml:id="HT2.6.10">
	<l>aṅge niraṃśukaṃ dhyātvā nagnībhūya tathā punaḥ |</l>
	<l>ucchiṣṭenāpavitreṇa bhakṣayet samayaṃ tataḥ || 10 ||</l>
</lg>

<lg xml:id="HT2.6.11">
	<l>nijamudrāṃ sthāpya vāmena cāruvaktrāṃ kṛpāvatīm |</l>
	<l>rūpayauvanasaubhāgyāṃ supuṣpāṃ sādhakapriyām || 11 ||</l>
</lg>

<p xml:id="HT2.6.col">
	hevajre paṭavidhānapaṭalaḥ ṣaṣṭhaḥ ||
</p>

</div> <!--End of paṭala 2.6-->

<div n="7" type="paṭala">
<lg xml:id="HT2.7.1">
	<l>athāha tatra sā devī bolakakkolayogataḥ |</l>
	<l>oṣṭhaṃ dantena saṃpīḍya kathaṃ bhavati pustakam |</l>
	<l>vajrapadmasamāyogāt tuṣṭo devaḥ prakāśate || 1 ||</l>
</lg>

<lg xml:id="HT2.7.2">
	<l></l>
	<l>śṛṇu devi mahābhāge pustakaṃ kathayāmy aham |</l>
	<l>bhūrjapatre likhet samayī dvādaśāṅgulapustikām |</l>
	<l>mahāmadhu masiṃ kṛtvā lekhanyā mānuṣāsthibhiḥ || 2 ||</l>
</lg>

<lg xml:id="HT2.7.3">
	<l>pustakaṃ ca paṭaṃ caiva yadi vā dunduraḥ paśyati |</l>
	<l>iha janmani na siddhiḥ syān na vā paralokagocare || 3 ||</l>
</lg>

<lg xml:id="HT2.7.4">
	<l>saṃpradāyaprayuktasya darśanaṃ ca kadācat |</l>
	<l>gopitavyaṃ kace kakṣe pustakaṃ tv adhvagocare || 4 ||</l>
</lg>

<lg xml:id="HT2.7.5">
	<l>bhage liṅgaṃ pratiṣṭhāpya cumbayitvā muhurmuhuḥ |</l>
	<l>mahāsukhaṃ samāsādya vajrī bhojanam ādiśet || 5 ||</l>
</lg>

<lg xml:id="HT2.7.6">
	<l>śṛṇu devi viśālākṣi bhojanaṃ gaṇamaṇḍalaṃ |</l>
	<l>yatra bhukte bhavet siddhiḥ sarvakāmārthasādhakī || 6 ||</l>
</lg>

<lg xml:id="HT2.7.7">
	<l>śmaśāne girikuñje ca amānuṣyapure tathā |</l>
	<l>athavā vijane samudrānta idaṃ bhojanam ācaret || 7 ||</l>
</lg>

<lg xml:id="HT2.7.8">
	<l>kalpayed āsanaṃ tatra navākhyaṃ śavarūpiṇam |</l>
	<l>athavā vyāghracarmaṃ ca śmaśānakarpaṭaṃ tathā || 8 ||</l>
</lg>

<lg xml:id="HT2.7.9">
	<l>madhye hevajrarūpātmā yoginīnāṃ tato nyaset |</l>
	<l>sthānaṃ jñātvā yathāpūrvaṃ diśāsu vidiśāsu ca || 9 ||</l>
</lg>

<lg xml:id="HT2.7.10">
	<l>vyāghracarmopari bhuñjīta samayasya mālatīndhanam |</l>
	<l>bhakṣaṃ ca bhakṣayet tatra rājaśāliṃ prayatnataḥ |</l>
	<l>bhuktvā bhuktvā punas tatra pūjyante tatra mātaraḥ || 10 ||</l>
</lg>

<lg xml:id="HT2.7.11">
	<l>yadi vā mātā bhaginī syād bhāgineyī ca śvaśrukā |</l>
	<l>pūjayen nirbharaṃ tāsāṃ sidhyante gaṇamaṇḍale || 11 ||</l>
</lg>

<lg xml:id="HT2.7.12">
	<l>ekakhaṇḍaṃ mahānarakaṃ divyaṃ madanapūritam |</l>
	<l>gurave dadyān mahābhāge vandayitvā svayaṃ pibet || 12 ||</l>
</lg>

<lg xml:id="HT2.7.13">
	<l>gṛhṇīyāt padmahastena dadyāt tenaiva pāṇinā |</l>
	<l>muhurmuhuḥ praṇāmañ ca kurvanti tatra sādhakāḥ || 13 ||</l>
</lg>

<p xml:id="HT2.7.col"> 
	bhojanapaṭalaḥ saptamaḥ ||
</p>

</div> <!--End of paṭala 2.7-->

<div n="8" type="paṭala">
 
<lg xml:id="HT2.8.1">
	<l>tatra pṛcchanti yoginyo mahāmudrā tu kīdṛśī |</l>
	<l>saṃvṛtyākārarūpeṇa kathayasva sukhaṃdada || 1 ||</l>
</lg>

<lg xml:id="HT2.8.2">
	<l>bhagavān āha—</l>
	<l>nātidīrghā na hrasva ca na kṛṣṇā na ca gaurikā |</l>
	<l>padmapatranibhākārā śvāsaṃ tasyāḥ sugandhikam || 2 ||</l>
</lg>

<lg xml:id="HT2.8.3">
	<l>prasvedaṃ ca bhavet sugandhi mṛganābhisamaprabham |</l>
	<l>padmaṃ cendīvaraṃ gandhaṃ kṛṣṇāt padmam ivācaret || 3 ||</l>
</lg>

<lg xml:id="HT2.8.4">
	<l>karpūrasihlayos tasyāḥ sugandhaṃ lakṣayed budhaḥ |</l>
	<l>utpalasya bhaved gandhaṃ vāyasāgurusannibham || 4 ||</l>
</lg>

<lg xml:id="HT2.8.5">
	<l>dhīrā acañcalā caiva priyavādī manoramā |</l>
	<l>sukeśā trivalīmadhyā prākṛtaiḥ padminī matā |</l>
	<l>tāṃ prāpya bhavet siddhiḥ sahajānandarūpiṇī || 5 ||</l>
</lg>

<lg xml:id="HT2.8.6">
	<l>athāha nairātmyayoginī praṇidhānaṃ kīdṛśaṃ kartavyam |</l>
	<l>bhagavān āha—</l>
	<l>kule janma anunmādī samayī hevajradeśakaḥ |</l>
	<l>kṛpāvān gurubhaktaś ca bhaveyaṃ janmani janmani || 6 ||</l>
</lg>

<lg xml:id="HT2.8.7">
	<l>vajraghaṇṭāraṇatpāṇir gambhīradharmapāṭhakaḥ |</l>
	<l>yoṣicchukrasamāhārī bhaveyaṃ janmani janmani || 7 ||</l>
</lg>

<lg xml:id="HT2.8.8">
	<l>tatas tuṣṭā tu sā devī idaṃ vacanam abravīt |</l>
	<l>durdāntā dundurāḥ sattvā vineyaṃ yānti kena hi || 8 ||</l>
</lg>

<lg xml:id="HT2.8.9">
	<l>bhagavān āha—</l>
	<l>poṣadhaṃ dīyate prathamaṃ tadanu śikṣāpadaṃ daśa |</l>
	<l>vaibhāṣyaṃ tatra deśyeta sūtrāntaṃ punas tathā || 9 ||</l>
</lg>

<lg xml:id="HT2.8.10">
	<l>yogācāraṃ tataḥ paścāt tadanu madhyamakaṃ diśet |</l>
	<l>sarvamantranayaṃ jñātvā tadanu hevajram ārabhet |</l>
	<l>gṛhṇīyād ādaraṃ śiṣyaḥ sidhyate nātra saṃśayaḥ || 10 ||</l>
</lg>

<p xml:id="HT2.8.col">
	vineyapaṭalo 'ṣṭamaḥ ||
</p>

</div> <!--End of paṭala 2.8-->

<div n="9" type="paṭala">

<lg xml:id="HT2.9.1">
	<l>athātaḥ saṃpravakṣyāmi saṃpuṭodghāṭalakṣaṇam |</l>
	<l>yena vijñātamātreṇa sādhakaḥ siddhim āpnuyāt |</l>
	<l>sādhyasya nābhimūle tu hastenotpāṭayed vratī || 1 ||</l>
</lg>

<lg xml:id="HT2.9.2">
	<l>herukapratiyogena ādhmātakrūracetasā |</l>
	<l>bhāvanāmātrakeṇaiva buddho 'pi naśyate dhruvam || 2 ||</l>
</lg>

<lg xml:id="HT2.9.3">
	<l>māraṇaṃ kriyate kṛpayā śrāvayitvā gurau munau |</l>
	<l>śāsanāpakārī ca gurubuddhanāśakas tathā || 3 ||</l>
</lg>

<lg xml:id="HT2.9.4">
	<l>yaṃ tu dṛṣṭvā yathārūpam adhomukhaṃ tu bhāvayet |</l>
	<l>raktam udvamantaṃ caiva kampantaṃ muktamūrdhajam || 4 ||</l>
</lg>

<lg xml:id="HT2.9.5">
	<l>tasya mārge sucīṃ dhyāyāt praviśantīṃ vahnirūpiṇīm |</l>
	<l>hṛdaye hutāśanaṃ bījaṃ dṛṣṭvā mārayet tatkṣaṇāt || 5 ||</l>
</lg>

<lg xml:id="HT2.9.6">
	<l>asmin tantre na hotavyaṃ mudrābandhakriyā na ca |</l>
	<l>paṭhitasiddhaṃ mahātantraṃ dhyānamātreṇa sidhyati || 6 ||</l>
</lg>

<lg xml:id="HT2.9.7">
	<l>rahasyaṃ paramaṃ vakṣe śṛṇu devi varānane |</l>
	<l>bhavasya śodhanaṃ ramyam avikalpaṃ siddhidāyakam || 7 ||</l>
</lg>

<lg xml:id="HT2.9.8">
	<l>paśya devi mahāratnaṃ jvālāmālākulaṃ vapuḥ |</l>
	<l>ayogyaṃ syād aviddhena viddhaṃ sad rucidāyakam || 8 ||</l>
</lg>

<lg xml:id="HT2.9.9">
	<l>tadvat saṃsārakaṃ ratnaṃ pañcakāmaguṇair yutam |</l>
	<l>aviśuddho viṣatāṃ yāti śuddhe pīyūṣavad bhavet || 9 ||</l>
</lg>

<lg xml:id="HT2.9.10">
	<l>saṃsāraṃ herukākāraṃ jagaduttāraṇaṃ prabhum |</l>
	<l>yena rūpeṇa sambhūtaṃ tam ahaṃ vacmi śṛṇvatām || 10 ||</l>
</lg>

<lg xml:id="HT2.9.11">
	<l>kṛpayā locane rakte kṛṣṇāṅgo maitracittataḥ |</l>
	<l>saṅgrahavastucatuṣkeṇa catvāro 'ṅghrayaḥ smṛtāḥ || 11 ||</l>
</lg>

<lg xml:id="HT2.9.12">
	<l>aṣṭāsyā vimokṣā aṣṭau śūnyatāḥ ṣoḍaśabhujāḥ |</l>
	<l>mudreṇa pañcabuddhāḥ syuḥ kruddho duṣṭavineyataḥ || 12 ||</l>
</lg>

<lg xml:id="HT2.9.13">
	<l>māṃsena pukkasī khyātā raktena śabarī kalpitā |</l>
	<l>caṇḍālī śukram ity uktaṃ ḍombinī majjamedayoḥ ||</l>
	<l>carma bodhyaṅgasaptaṃ tu asthi satyacatuṣṭayam || 13 ||</l>
</lg>

<lg xml:id="HT2.9.14">
	<l>nairātmyāha—</l>
	<l>mantroddhāraṃ bhavet kīdṛk kathayasva mahāsukha |</l>
	<l>yena mantreṇa jantūnāṃ karmāṇi yānti siddhitām || 14 ||</l>
</lg>

<lg xml:id="HT2.9.15">
	<l>bhagavān āha mahāvajrī vajrasāravapur mahān |</l>
	<l>śṛṇu devi mahāprājñe mantraṃ te kathayāmy aham || 15 ||</l>
</lg>

<lg xml:id="HT2.9.16">
	<l>ādau vairocanaṃ dattvā ūṣmāṇāṃ tu caturthakam |</l>
	<l>pukkasīśobhanaṃ śūnyākrāntaṃ śuklavarṇam svāhāntaṃ niyojayet |</l>
	<l>anena lakṣajāpena stambhayej jagataḥ sadā || 16 ||</l>
</lg>

<lg xml:id="HT2.9.17">
	<l>ādau varṇādhipaṃ dattvā tadanu khecarikāṃ tataḥ |</l>
	<l>svāhāntaṃ yojitaṃ kṛtvā buddhān api vaśīkaret || 17 ||</l>
</lg>

<lg xml:id="HT2.9.18">
	<l>vedānām ādimaṃ dattvā prathamasya dvitīyakam |</l>
	<l>śūnyaṃ svāhāntaṃ yojayed buddhānām apy uccāṭayet || 18 ||</l>
</lg>

<lg xml:id="HT2.9.19">
	<l>ādau vairocanaṃ dattvā dvitīyasya tṛtīyakam |</l>
	<l>rayuktaṃ vāribhūṣitaṃ saśūnyaṃ svāhāsaṃyuktam ||</l>
	<l>dveṣayet sarvamānuṣān || 19 ||</l>
</lg>

<lg xml:id="HT2.9.20">
	<l>ādau varṇeśvaraṃ dattvā pañcamasya tṛtīyakam |</l>
	<l>saśūnyaṃ ḍākinīyuktaṃ svāhāntam abhicārukam || 20 ||</l>
</lg>

<lg xml:id="HT2.9.21">
	<l>varṇajyeṣṭhaṃ punar dattvā hūṁkāraṃ raktasannibham |</l>
	<l>svāhāntam ākarṣayet sadyo rambhādīnāṃ tilottamām || 21 ||</l>
</lg>

<lg xml:id="HT2.9.22">
	<l>ādau mohakulaṃ dattvā ghuḥkāraṃ saṃprayojayet |</l>
	<l>svāhāntaṃ punaḥ kṛtvā mārayet suramānuṣān || 22 ||</l>
</lg>

<lg xml:id="HT2.9.23">
	<l>prathamasya prathamaṃ tu vajraḍākinīyojitam |</l>
	<l>ādau vairocanaṃ dattvā antasthānāṃ dvitīyakam || 23 ||</l>
</lg>

<lg xml:id="HT2.9.24">
	<l>vajraḍākinīsaṃyuktaṃ punaḥ prathamasyāgrakam |</l>
	<l>vajraḍākinīsamāyuktaṃ antasthānāṃ tṛtīyakam || 24 ||</l>
</lg>

<lg xml:id="HT2.9.25">
	<l>punas tenaiva samāyuktam upari caurīvibhūṣitam |</l>
	<l>hrīḥkāraṃ yojayet tadanu svāhāntaṃ punar ācaret |</l>
	<l>kurukkulāyā mantraḥ || 25 ||</l>
</lg>

<lg xml:id="HT2.9.26">
	<l>oṁkārādi caturthasya tṛtīyaṃ caurībhūṣitam |</l>
	<l>antasthānāṃ caturthakaṃ picuvajraprayojitam || 26 ||</l>
</lg>

<lg xml:id="HT2.9.27">
	<l>ūṣmāṇāṃ caturthakaṃ pukkasīvibhūṣitam |</l>
	<l>śūnyenākrāntaṃ triguṇitaṃ pañcamasya dvitīyakam |</l>
	<l>tṛtīyasya prathamaṃ svāhāntaṃ hevajrasya hṛdayam || 27 ||</l>
</lg>

<lg xml:id="HT2.9.28">
	<l>vairocanādi jvalajvalayojitaṃ pañcamasya caturthaṃ tu |</l>
	<l>antasthānāṃ prathamena yuktaṃ ghasmarībhūṣitam || 28 ||</l>
</lg>

<lg xml:id="HT2.9.29">
	<l>ūṣmāṇāṃ caturthakaṃ vajraḍākinīvibhūṣitaṃ</l>
	<l>śūnyākrāntaṃ triguṇitaṃ pañcamasya dvitīyakaṃ</l>
	<l>tṛtīyasya prathamaṃ svāhāntaṃ caturbhujasya mantraḥ || 29 ||</l>
</lg>

<lg xml:id="HT2.9.30">
	<l>vairocanādi</l>
	<l>prathamasya prathamam abhyantaragaurīśobhitaṃ</l>
	<l>tṛtīyasya prathamam abhyantaragaurīvāsitam || 30 ||</l>
</lg>

<p xml:id="HT2.9.31">
	dviguṇitaṃ pañcamasya tṛtīyaṃ dvitīyasya tṛtīyaṃ vahnibhūṣitaṃ hūṁkāratrayayojitaṃ pañcamasya dvitīyaṃ tṛtīyasya prathamaṃ svāhāntaṃ ṣaḍbhujasya mantraḥ || 31 ||
</p>

<p xml:id="HT2.9.32">
	vairocanādicaturthasya prathamaṃ hutāśanasaṃyuktaṃ vetālīvibhūṣitam | antasthānāṃ tṛtīyakaṃ ghasmarībhūṣitam | prathamasya prathamam antasthānāṃ prathamena yuktaṃ vajrābhūṣitam || 32 ||
</p>

<p xml:id="HT2.9.33">
	kṣakāraṃ caurībhūṣitam | pañcamasya prathamam | ūṣmāṇāṃ caturthakaṃ vajraḍākinībhūṣitam | śūnyākrāntaṃ triguṇitaṃ phaṭ svāhāntaṃ dvibhujasya || 33 ||
</p>

<p xml:id="HT2.9.34">
	nairātmyā prathamasya prathamaṃ dvitīyasya prathamaṃ tṛtīyasya prathamaṃ caturthasya prathamaṃ pañcamasya prathamam antasthānāṃ prathamam ūṣmāṇāṃ prathamaṃ vairocanādi svāhāntam | purakṣobhanamantro lakṣajāpaḥ || 34 ||
</p>

<p xml:id="HT2.9.35">
	antasthānāṃ dvitīyaṃ tu kṣakāradvayam | madhye punar antasthānāṃ dvitīyakam | <lb/>hūṃkāratrayaṃ vairocanādi phaṭkāravidarbhitaṃ svāhāntam | bhūmiśodhanamantraḥ || 35 ||
</p>

<p xml:id="HT2.9.36">
	vairocanādi tadanu vajrā hūṃkārāntam | khānapānādhiṣṭhānamantraḥ || 36 ||
</p>

<p xml:id="HT2.9.37">
	vairocanādi tadanu akāro mukham | ūṣmāṇāṃ tritīyakam | antasthānāṃ caturthakaṃ upari vahnibhūṣitam | dharmāṇāṃ tadanu vajrādeyam dyanutpannatvāt oṃ āḥ hūṃ phaṭ svāhā | sarvabhautikabalimantraḥ || 37 ||
</p>

<p xml:id="HT2.9.col">
	mantroddhārapaṭalo navamaḥ ||
</p>

</div> <!--End of paṭala 2.9-->

<div n="10" type="paṭala">

<lg xml:id="HT2.10.1">
	<l>athāto vajrasattvākhyaḥ sarvadharmaikasamvaraḥ |</l>
	<l>nairātmyāṃ cumbayitvā tu jāpaviṣayaṃ prakāśate || 1 ||</l>
</lg>

<lg xml:id="HT2.10.2">
	<l>sphaṭikena stambhanaṃ jāpyaṃ vaśye ca raktacandanam |</l>
	<l>riṣṭikayābhicārukaṃ vidveṣaṃ niraṃśukais tathā || 2 ||</l>
</lg>

<lg xml:id="HT2.10.3">
	<l>uccāṭanam aśvahaḍḍenākarṣaṇaṃ brahmāsthinā |</l>
	<l>varṣāpaṇaṃ gajāsthikair māraṇaṃ mahiṣasya ca || 3 ||</l>
</lg>

<lg xml:id="HT2.10.4">
	<l>stambhane kṣīrapānaṃ tu vaśye svacchandam ācaret |</l>
	<l>māraṇe sihlakaṃ caiva ākṛṣṭau ca catuḥsamam || 4 ||</l>
</lg>

<lg xml:id="HT2.10.5">
	<l>vidveṣe śālijaṃ proktam uccāṭane kastūrikā |</l>
	<l>athavā antaśvam ādiśvaṃ nādiṃ gādiṃ hādiṃ tathaiva ca || 5 ||</l>
</lg>

<p xml:id="HT2.10.col">
	jāpapaṭalo daśamaḥ ||
</p>

</div> <!--End of paṭala 2.10-->


<div n="10" type="paṭala">
<lg xml:id="HT2.11.1">
	<l>gāḍheṇāliṃgya hevajraṃ saṃpīḍyādhara dantakaiḥ |</l>
	<l>nairātmyā pṛcchate tatra dehināṃ kularūpakam || 1 ||</l>
</lg>

<lg xml:id="HT2.11.2">
	<l>bhage liṅgaṃ pratiṣṭhāpya ity āha cakranāyakaḥ |</l>
	<l>dehināṃ svakulaṃ vakṣye prajñāpāramite śṛṇu || 2 ||</l>
</lg>

<lg xml:id="HT2.11.3">
	<l>anāmikāmūle yasya striyo vā puruṣasya vā |</l>
	<l>navaśūkaṃ bhaved vajram akṣobhyakulam uttamam || 3 ||</l>
</lg>

<lg xml:id="HT2.11.4">
	<l>vairocanasya bhavec cakraṃ amitābhasya paṅkajam |</l>
	<l>ratnasaṃbhavo mahāratnaṃ khaḍgaṃ karmakulasya ca || 4 ||</l>
</lg>

<lg xml:id="HT2.11.5">
	<l>yo hi yogī bhavet kṛṣṇaḥ akṣobhyas tasya devatā |</l>
	<l>yo hi yogī mahāgauro vairocanaḥ kuladevatā || 5 ||</l>
</lg>

<lg xml:id="HT2.11.6">
	<l>yo hi yogī mahāśyāmaḥ amoghas tasya devatā |</l>
	<l>yo hi yogī mahāpiṅgo ratneśaḥ kuladevatā || 6 ||</l>
</lg>

<lg xml:id="HT2.11.7">
	<l>raktagauro hi yo yogī amitābhaḥ kuladevatā |</l>
	<l>śvetagauro hi yo yogī tasya vajrasattvakulaṃ bhavet || 7 ||</l>
</lg>

<lg xml:id="HT2.11.8">
	<l>jantavo nāvamantavyā na viheṭhyā yogapāragaiḥ |</l>
	<l>tathāgatānāṃ kulās te syū rūpam āśritya sāṃvṛtam || 8 ||</l>
</lg>

<lg xml:id="HT2.11.9">
	<l>strīṇāṃ lakṣaṇaṃ caitad yathā puṃsi tathaiva ca |</l>
	<l>tāsām api kulās te syuḥ saṃvṛtyācārarūpataḥ || 9 ||</l>
</lg>

<lg xml:id="HT2.11.10">
	<l>tatra tuṣṭo mahāvajrī bhagaliṅgasya cumbanāt |</l>
	<l>nairātmyāṃ bodhayām āsa śṛṇu devi prapūjanam || 10 ||</l>
</lg>

<lg xml:id="HT2.11.11">
	<l>udyāne vijane deśe ātmāgārāntareṣu ca |</l>
	<l>nagnīkṛtvā mahāmudrāṃ pūjayed yogavit sadā || 11 ||</l>
</lg>

<lg xml:id="HT2.11.12">
	<l>cumbanāliṅganaṃ kṛtvā bhagasparśan tathaiva ca |</l>
	<l>vṛṣaṇaṃ naranāsāyāḥ pānam adharamadhusya ca || 12 ||</l>
</lg>

<lg xml:id="HT2.11.13">
	<l>madanāṅkakaraiḥ karma bolavān kurute sadā |</l>
	<l>dolayā kūrpareṇāpi suprasāritakais tathā || 13 ||</l>
</lg>

<lg xml:id="HT2.11.14">
	<l>muhurmuhuḥ kāmayed vajrī adhordhvaṃ nirīkṣayet |</l>
	<l>prāpnoti vipulāṃ siddhiṃ sarvabuddhasamo bhavet || 14 ||</l>
</lg>

<lg xml:id="HT2.11.15">
	<l>karpūraṃ pīyate tatra madanaṃ caiva viśeṣataḥ |</l>
	<l>balasya bhakṣaṇaṃ tatra kuryāt karpūrahetunā || 15 ||</l>
</lg>

<p xml:id="HT2.11.col">
	sahajārthapaṭala ekādeśaḥ ||
</p>

</div> <!--End of paṭala 2.11-->


<div n="10" type="paṭala">

<lg xml:id="HT2.12.1">
	<l>athāto vajrī caturo 'bhiṣekān kathayām āsa |</l>
	<l>mahāvajraṃ mahāghaṇṭāṃ gṛhṇa vajrapratiṣṭhitaḥ |</l>
	<l>vajrācāryasya adyaiva kuru śiṣyasya saṃgraham || 1 ||</l>
</lg>

<lg xml:id="HT2.12.2">
	<l>yathā buddhair atītais tu sicyante bodhiputrakāḥ |</l>
	<l>mayā guhyābhiṣekeṇa sikto 'si cittadhārayā || 2 ||</l>
</lg>

<lg xml:id="HT2.12.3">
	<l>ratidāṃ sthānadāṃ devīṃ viśvarūpāṃ manoramām |</l>
	<l>gṛhṇa gṛhṇa mahāsattva gṛhītvā pūjanaṃ kuru || 3 ||</l>
</lg>

<lg xml:id="HT2.12.4">
	<l>idaṃ jñānaṃ mahāsūkṣmaṃ vajramaṇḍaṃ nabhopamam |</l>
	<l>virajasktaṃ mokṣadaṃ śāntaṃ pitā te tvam asi svayam || 4 ||</l>
</lg>

<lg xml:id="HT2.12.5">
	<l>vajrapadmādhiṣṭhānamantraḥ |</l>
	<l>oṁ padmasukhādhāra mahārāga sukhaṃdada |</l>
	<l>caturānandasvabhāg viśva hūṁ hūṁ hūṁ kāryaṃ kuruṣva me || 5 ||</l>
</lg>

<lg xml:id="HT2.12.6">
	<l>oṁ vajra mahādveṣa caturānandadāyaka |</l>
	<l>khagamukhaikaraso nātha hūṃ hūṃ hūṃ kāryaṃ kuruṣva me |</l>
	<l>śirasi oṃkāraṃ hṛdi hūṃkāraṃ kiñjalke āḥkāram || 6 ||</l>
</lg>

<p xml:id="HT2.12.col">
	mahātantrarājamāyākalpo dvitīyaḥ ||
</p>

</div> <!--End of paṭala 2.12-->


</div> <!--End of kalpa 2-->
        </body>
    </text>
</TEI>

